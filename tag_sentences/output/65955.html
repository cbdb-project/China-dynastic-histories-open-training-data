<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="65955" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">魏源，</span><span class="markup manual unsolved info" type="info" info_id="">字默深，</span><span class="markup manual unsolved info" type="info" info_id="">邵陽人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">道光二年，</span><span class="markup manual unsolved info" type="info" info_id="">舉順天鄉試。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">宣宗閱其試卷，</span>揮翰褒賞，名藉甚。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>會試落第，<span class="markup manual unsolved info" type="info" info_id="">房考劉逢祿賦兩生行惜之。

</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>兩生者，<span class="markup manual unsolved info" type="info" info_id="">謂源及龔鞏祚。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>兩人皆負才自喜，名亦相埒。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">源入貲為中書，</span><span class="markup manual unsolved info" type="info" info_id="">至二十四年成進士。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">以知州發江蘇，</span><span class="markup manual unsolved info" type="info" info_id="">權興化。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>二十八年，大水，河帥將啟閘。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>源力爭不能得，則親擊鼓制府，<span class="markup manual unsolved info" type="info" info_id="">總督陸建瀛馳勘得免，</span><span class="markup manual unsolved info" type="info" info_id="">士民德之。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">補高郵，</span>坐遲誤驛遞免。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">副都御史袁甲三奏復其官。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">咸豐六年，</span>卒。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">

源兀傲有大略，</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">熟於朝章國故。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>論古今成敗利病，學術流別，馳騁往復，四座皆屈。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>嘗謂河宜改復北行故道，<span class="markup manual unsolved info" type="info" info_id="">至咸豐五年，</span>銅瓦廂決口，<span class="markup manual unsolved info" type="info" info_id="">河果北流。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">又作籌篇上總督陶澍，</span>謂：「自古有緝場私之法，無緝鄰私之法。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>鄰私惟有減價敵之而已。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>非裁費曷以輕本減價？

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>非變法曷以裁費？

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">」顧承平久，</span><span class="markup manual unsolved info" type="info" info_id="">撓之者眾。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">迨漢口火災後，</span><span class="markup manual unsolved info" type="info" info_id="">陸建瀛始力主行之。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>

源以我朝幅員廣，</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">武功實邁前古，</span>因借觀史館官書，參以士大夫私著，排比經緯，<span class="markup manual unsolved info" type="info" info_id="">成聖武記四十餘萬言。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>晚遭夷變，謂籌夷事必知夷情，<span class="markup manual unsolved info" type="info" info_id="">復據史志及林則徐所譯西夷四州志等，</span><span class="markup manual unsolved info" type="info" info_id="">成海國圖志一百卷。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">他所著有書古微、詩古微、元史新編、古微堂詩文集。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span></span></pre></div>