<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="129363" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">高弘圖，</span>字研文，<span class="markup manual unsolved info" type="info" info_id="">膠州人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">萬曆三十八年進士。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">授中書舍人，</span>擢御史。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>柧棱自持，不依麗人。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">天啟初，</span><span class="markup manual unsolved info" type="info" info_id="">陳時政八患，</span><span class="markup manual unsolved info" type="info" info_id="">請用鄒元標、趙南星。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>巡按陜西，題薦屬吏，<span class="markup manual unsolved info" type="info" info_id="">趙南星糾之，</span>弘圖不能無望，代還，移疾去。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">魏忠賢亟攻東林，</span><span class="markup manual unsolved info" type="info" info_id="">其黨以弘圖嘗與南星有隙，</span>召起弘圖故官。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>入都，<span class="markup manual unsolved info" type="info" info_id="">則楊漣、左光斗、魏大中等已下詔獄，</span>鍛煉嚴酷。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">弘圖果疏論南星，</span>然言「國是已明，<span class="markup manual unsolved info" type="info" info_id="">雷霆不宜頻擊」，</span>「詔獄諸臣，生殺宜聽司敗法」，則頗謂忠賢過當者。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">疏中又引漢元帝乘船事，</span><span class="markup manual unsolved info" type="info" info_id="">忠賢方導帝遊幸，</span>不悅，矯旨切責之。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">後諫帝毋出蹕東郊，</span><span class="markup manual unsolved info" type="info" info_id="">又極論前陜西巡撫喬應甲罪，</span><span class="markup manual unsolved info" type="info" info_id="">又嘗語刺崔呈秀。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">呈秀、應甲皆忠賢黨，</span>由是忠賢大怒，<span class="markup manual unsolved info" type="info" info_id="">擬順天巡按不用。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>弘圖乞歸，遂令閒住。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">

莊烈帝即位，</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>起故官。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">劾罪田詔、劉志選、梁夢環。

</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">擢太僕少卿，</span>復移疾去。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>三年春，召拜左僉都御史，進左副都御史。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>五年遷工部右侍郎。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>方入署，總理戶、工二部中官張彞憲來會，弘圖恥之，不與共坐，七疏乞休。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>帝怒，遂削籍歸，家居十年不起。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>

十六年，</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">召拜南京兵部右侍郎，</span>就遷戶部尚書。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>明年三月，<span class="markup manual unsolved info" type="info" info_id="">京師陷，</span><span class="markup manual unsolved info" type="info" info_id="">福王立，</span><span class="markup manual unsolved info" type="info" info_id="">改弘圖禮部尚書兼東閣大學士。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">疏陳新政八事。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>一，<span class="markup manual unsolved info" type="info" info_id="">宣義問。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>請聲逆賊之罪，<span class="markup manual unsolved info" type="info" info_id="">鼓發忠義。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>一，勤聖學。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>請不俟釋服，日御講筵。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>一，設記注。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">請召詞臣入侍，</span>日記言動。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>一，睦親籓。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>請如先朝踐極故事，遣官齎璽書慰問。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>一，議廟祀。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">請權附列聖神主於奉先殿，</span><span class="markup manual unsolved info" type="info" info_id="">仍於孝陵側望祀列聖山陵。

</span></span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>一，嚴章奏。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>請禁奸宄小人借端妄言，脫罪僥倖。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>一，收人心。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">請蠲江北、河南、山東田租，</span>毋使賊徒藉口。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>一，擇詔使。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">請遣官招諭朝鮮，</span>示牽制之勢。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>並褒納焉。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>

當是時，</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>朝廷大議多出弘圖手。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">馬士英疏薦阮大鋮，</span><span class="markup manual unsolved info" type="info" info_id="">弘圖不可。

</span></span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">士英曰：「我自任之。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>」乃命大鋮假冠帶陛見。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>大鋮入見，歷陳冤狀，<span class="markup manual unsolved info" type="info" info_id="">以弘圖不附東林引為證。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">弘圖則力言逆案不可翻，</span><span class="markup manual unsolved info" type="info" info_id="">大鋮、士英並怒。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>一日，<span class="markup manual unsolved info" type="info" info_id="">閣中語及故庶吉士張溥，</span><span class="markup manual unsolved info" type="info" info_id="">士英曰：「我故人也，</span>死，酹而哭之。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">」姜曰廣笑曰：「公哭東林者，</span><span class="markup manual unsolved info" type="info" info_id="">亦東林耶？

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">」士英曰：「我非畔東林者，</span><span class="markup manual unsolved info" type="info" info_id="">東林拒我耳。

</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span>」弘圖因縱臾之，<span class="markup manual unsolved info" type="info" info_id="">士英意解。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">而劉宗周劾疏自外至，</span>大鋮宣言曰廣實使之，<span class="markup manual unsolved info" type="info" info_id="">於是士英怒不可止。

</span></span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">而薦張捷、謝升之疏出，</span>朝端益水火矣。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">內札用戶部侍郎張有譽為尚書，</span><span class="markup manual unsolved info" type="info" info_id="">弘圖封還，</span>具奏力諫，卒以廷推簡用。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span>中官議設東廠，弘圖爭不得。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>遂乞休，不許，加太子少師，改戶部尚書，<span class="markup manual unsolved info" type="info" info_id="">文淵閣。

</span></span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>尋以太后至，進太子太保。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span><span class="markup manual unsolved info" type="info" info_id="">

其年十月，</span></span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>弘圖四疏乞休，乃許之。

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span><span class="markup manual unsolved info" type="info" info_id="">弘圖既謝政，</span>無家可歸，<span class="markup manual unsolved info" type="info" info_id="">流寓會稽。

</span></span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span>國破，逃野寺中，絕粒而卒。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span></span></pre></div>