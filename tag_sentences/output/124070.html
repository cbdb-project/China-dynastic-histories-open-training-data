<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="124070" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">張四維，</span><span class="markup manual unsolved info" type="info" info_id="">字子維，</span><span class="markup manual unsolved info" type="info" info_id="">蒲州人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">嘉靖三十二年進士。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">改庶吉士，</span>授編修。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">隆慶初，</span>進右中允，直經筵，尋遷左諭德。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">四維倜儻有才智，</span>明習時事。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">楊博、王崇古久歷邊陲，</span>善談兵。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">四維，</span>博同里而崇古姊子也，以故亦習知邊務。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">高拱深器之。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>拱掌吏部，<span class="markup manual unsolved info" type="info" info_id="">超擢翰林學士。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>甫兩月，拜吏部右侍郎。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">俺答封貢議起，</span><span class="markup manual unsolved info" type="info" info_id="">朝右持不決。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">四維為交關於拱，</span>款事遂成。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">拱益才四維，</span><span class="markup manual unsolved info" type="info" info_id="">四維亦干進不已，</span><span class="markup manual unsolved info" type="info" info_id="">朝士頗有疾之者。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">御史郜永春視鹽河東，</span>言鹽法之壞由勢要橫行，大商專利，<span class="markup manual unsolved info" type="info" info_id="">指四維、崇古為勢要，</span><span class="markup manual unsolved info" type="info" info_id="">四維父、崇古弟為大商。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">四維奏辨，</span>因乞去。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>拱力護之，溫詔慰留焉。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>

初，</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">趙貞吉去位，</span><span class="markup manual unsolved info" type="info" info_id="">拱欲援四維入閣，</span><span class="markup manual unsolved info" type="info" info_id="">而殷士儋夤緣得之，</span>諸人遂相構。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">及御史趙應龍劾士儋，</span>士儋未去，<span class="markup manual unsolved info" type="info" info_id="">言路復有劾四維者。

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">四維已進左侍郎，</span>不得已引去，<span class="markup manual unsolved info" type="info" info_id="">無何士儋亦去。

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>東宮出閣，<span class="markup manual unsolved info" type="info" info_id="">召四維充侍班官。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">給事中曹大埜言四維賄拱得召，</span><span class="markup manual unsolved info" type="info" info_id="">四維馳疏辨，</span>求罷。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>帝不許，趣入朝。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">未至而穆宗崩，</span>拱罷政，<span class="markup manual unsolved info" type="info" info_id="">張居正當國，</span>復移疾歸。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">

四維家素封，</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">歲時餽問居正不絕。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">武清伯李偉，</span>慈聖太后父也，<span class="markup manual unsolved info" type="info" info_id="">故籍山西，</span><span class="markup manual unsolved info" type="info" info_id="">四維結為援。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">萬曆二年，</span>復召掌詹事府。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>明年三月，<span class="markup manual unsolved info" type="info" info_id="">居正請增置閣臣，</span><span class="markup manual unsolved info" type="info" info_id="">引薦四維，</span><span class="markup manual unsolved info" type="info" info_id="">馮保亦與善，</span><span class="markup manual unsolved info" type="info" info_id="">遂以禮部尚書兼東閣大學士入贊機務。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>當是時，<span class="markup manual unsolved info" type="info" info_id="">政事一決居正。

</span></span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">居正無所推讓，</span>視同列蔑如也。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">四維由居正進，</span>謹事之，不敢相可否，隨其後，拜賜進官而已。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">居正卒，</span><span class="markup manual unsolved info" type="info" info_id="">四維始當國。

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">累加至少師、吏部尚書、中極殿大學士。

</span></span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>

初，</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">四維曲事居正，</span>積不能堪，<span class="markup manual unsolved info" type="info" info_id="">擬旨不盡如居正意，</span><span class="markup manual unsolved info" type="info" info_id="">居正亦漸惡之。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>既得政，<span class="markup manual unsolved info" type="info" info_id="">知中外積苦居正，</span>欲大收人心。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">會皇子生，</span>頒詔天下，<span class="markup manual unsolved info" type="info" info_id="">疏言：「今法紀修明，</span>海宇寧謐，<span class="markup manual unsolved info" type="info" info_id="">足稱治平。

</span></span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">而文武諸臣，</span>不達朝廷勵精本意，務為促急煩碎，致徵斂無藝，政令乖舛，中外囂然，<span class="markup manual unsolved info" type="info" info_id="">喪其樂生之心。

</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">誠宜及此大慶，</span><span class="markup manual unsolved info" type="info" info_id="">蕩滌煩苛，</span><span class="markup manual unsolved info" type="info" info_id="">弘敷惠澤，</span>俾四海烝黎，咸戴帝德，<span class="markup manual unsolved info" type="info" info_id="">此固人心培國脈之要術也。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">」帝嘉納之。

</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>自是，朝政稍變，<span class="markup manual unsolved info" type="info" info_id="">言路亦發舒，</span><span class="markup manual unsolved info" type="info" info_id="">詆居正時事。

</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">於是居正黨大懼。

</span></span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">王篆、曾省吾輩，</span><span class="markup manual unsolved info" type="info" info_id="">厚結申時行以為助。

</span></span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">而馮保欲因兩宮徽號封己為伯，</span><span class="markup manual unsolved info" type="info" info_id="">惡四維持之。

</span></span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">篆、省吾知之，</span>厚賄保，<span class="markup manual unsolved info" type="info" info_id="">數短四維；</span><span class="markup manual unsolved info" type="info" info_id="">而使所善御史曹一夔劾吏部尚書王國光媚四維，</span><span class="markup manual unsolved info" type="info" info_id="">拔其中表弟王謙為吏部主事。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">時行遂擬旨罷國光，</span>並謫謙。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">四維以帝慰留，</span>復起視事。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span>命甫下，<span class="markup manual unsolved info" type="info" info_id="">御史張問達復劾四維。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">四維窘，</span><span class="markup manual unsolved info" type="info" info_id="">求保心腹徐爵、張大受賄保，</span>保意稍解。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">時行乃謫問達於外，</span><span class="markup manual unsolved info" type="info" info_id="">以安四維。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">四維以時行與謀也，</span>卒銜之。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">已而中官張誠譖保，</span>保眷大衰，<span class="markup manual unsolved info" type="info" info_id="">四維乃授意門生李植輩發保奸狀。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">保及篆、省吾皆逐，</span>朝事一大變。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">於是四維稍汲引海內正人為居正所沉抑者。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>雖未即盡登用，然力反前事，<span class="markup manual unsolved info" type="info" info_id="">時望頗屬焉。

</span></span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">雲南貢金後期，</span>帝欲罪守土官，<span class="markup manual unsolved info" type="info" info_id="">又詔取雲南舊貯礦銀二十萬，</span><span class="markup manual unsolved info" type="info" info_id="">皆以四維言而止。

</span></span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>尋以父喪歸。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>服將闋，卒。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>贈太師，<span class="markup manual unsolved info" type="info" info_id="">謚文毅。

</span></span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span></span></pre></div>