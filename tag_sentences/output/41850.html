<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="41850" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span>玠，<span class="markup manual unsolved info" type="info" info_id="">字義夫，</span><span class="markup manual unsolved info" type="info" info_id="">蘄州人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">家貧落魄無行，</span>喜功名，好大言。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">少為白鹿洞諸生，</span>嘗攜客入茶肆，毆賣茶翁死，脫身走襄淮。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">時趙葵為淮東制置使，</span>玠作長短句上謁，葵壯之，留之幕中。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>未幾，<span class="markup manual unsolved info" type="info" info_id="">以功補進義副尉，</span>擢將作監主簿、權發遣招進軍，充制置司參議官，進工部郎官。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>

嘉熙三年，</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">與大元兵戰於汴城、河陰有功，</span><span class="markup manual unsolved info" type="info" info_id="">授直華文閣、淮東提點刑獄兼知淮安州兼淮東制置司參謀官。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>淳祐元年，<span class="markup manual unsolved info" type="info" info_id="">玠提兵應援安豐，</span><span class="markup manual unsolved info" type="info" info_id="">拜大理少卿，</span>升制置副使。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>進對：「必使國人上下事無不確實，然後華夏率孚，天人感格。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">」又言：「今世胄之彥，</span>場屋之士，<span class="markup manual unsolved info" type="info" info_id="">田里之豪，</span>一或即戎，即指之為粗人，斥之為噲伍。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">願陛下視文武之士為一，</span>勿令偏有所重，偏必至於激，<span class="markup manual unsolved info" type="info" info_id="">文武交激，</span>非國之福。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>」帝曰：「卿人物議論皆不常，可獨當一面，卿宜少留，當有擢用。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">」乃授權兵部侍郎、四川宣諭使，</span>帝從容慰遣之。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">

玠亦自許當手挈全蜀還本朝，</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>其功日月可冀。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">

尋授兵部侍郎、四川安撫制置使兼知重慶府兼四川總領兼夔路轉運使。

</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">自寶慶三年至淳祐二年，</span>十六年間，凡授宣撫三人，制置使九人，副四人，或老或暫，或庸或貪，或慘或繆，或遙領而不至，或開隙而各謀，<span class="markup manual unsolved info" type="info" info_id="">終無成績。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">於是東、西川無復統律，</span><span class="markup manual unsolved info" type="info" info_id="">遺民咸不聊生，</span>監司、戎帥各專號令，擅闢守宰，<span class="markup manual unsolved info" type="info" info_id="">蕩無紀綱，</span>蜀日益壞。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>及聞玠入蜀，人心粗定，始有安土之志。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>

玠大更敝政，</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>遴選守宰，<span class="markup manual unsolved info" type="info" info_id="">築招賢之館於府之左，</span><span class="markup manual unsolved info" type="info" info_id="">供張一如帥所居，</span>下令曰：「集眾思，廣忠益，<span class="markup manual unsolved info" type="info" info_id="">諸葛孔明所以用蜀也。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>欲有謀以告我者，近則徑詣公府，遠則自言於郡，<span class="markup manual unsolved info" type="info" info_id="">所在以禮遣之，</span><span class="markup manual unsolved info" type="info" info_id="">高爵重賞，</span><span class="markup manual unsolved info" type="info" info_id="">朝廷不吝以報功，</span><span class="markup manual unsolved info" type="info" info_id="">豪傑之士趨期立事，</span>今其時矣。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>」士之至者，玠不厭禮接，咸得其歡心，<span class="markup manual unsolved info" type="info" info_id="">言有可用，</span><span class="markup manual unsolved info" type="info" info_id="">隨其才而任之；</span><span class="markup manual unsolved info" type="info" info_id="">茍不可用，</span>亦厚遺謝之。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">

播州冉氏兄弟璡、璞，</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">有文武才，</span>隱居蠻中，前後閫帥闢召，堅不肯起，聞玠賢，<span class="markup manual unsolved info" type="info" info_id="">相謂曰：「是可與語矣。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>」遂詣府上謁，<span class="markup manual unsolved info" type="info" info_id="">玠素聞冉氏兄弟，</span><span class="markup manual unsolved info" type="info" info_id="">刺入即出見之，</span>與分廷抗禮，賓館之奉，<span class="markup manual unsolved info" type="info" info_id="">冉安之若素有，</span>居數月，<span class="markup manual unsolved info" type="info" info_id="">無所言。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>玠將謝之，乃為設宴，玠親主之。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>酒酣，坐客方紛紛競言所長，璡兄弟飲食而已。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>玠以微言挑之，<span class="markup manual unsolved info" type="info" info_id="">卒默然。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">玠曰：「是觀我待士之禮何如耳。

</span></span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>」明日更闢別館以處之，<span class="markup manual unsolved info" type="info" info_id="">且日使人窺其所為。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>兄弟終日不言，惟對踞，以堊畫地為山川城池之形，起則漫去，<span class="markup manual unsolved info" type="info" info_id="">如是又旬日，</span>請見玠，<span class="markup manual unsolved info" type="info" info_id="">屏人曰：「某兄弟辱明公禮遇，</span>思有以少裨益，<span class="markup manual unsolved info" type="info" info_id="">非敢同眾人也。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>為今日西蜀之計，<span class="markup manual unsolved info" type="info" info_id="">其在徙合州城乎？

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>」玠不覺躍起，執其手曰：「此玠志也，<span class="markup manual unsolved info" type="info" info_id="">但未得其所耳。

</span></span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">」曰：「蜀口形勝之地莫若釣魚山，</span>請徙諸此，若任得其人，<span class="markup manual unsolved info" type="info" info_id="">積粟以守之，</span>賢於十萬師遠矣，巴蜀不足守也。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>」玠大喜曰：「玠固疑先生非淺士，<span class="markup manual unsolved info" type="info" info_id="">先生之謀，</span>玠不敢掠以歸己。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>」遂不謀於眾，密以其謀聞於朝，請不次官之。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">詔以璡為承事郎、權發遣合州，</span>璞為承務郎、權通判州事。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>徙城之事，<span class="markup manual unsolved info" type="info" info_id="">悉以任之。

</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>命下，<span class="markup manual unsolved info" type="info" info_id="">一府皆喧然同辭以為不可。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">玠怒曰：「城成則蜀賴以安，</span>不成，玠獨坐之，諸君無預也。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">」卒築青居、大獲、釣魚、雲頂、天生凡十餘城，</span>皆因山為壘，棋布星分，為諸郡治所，屯兵聚糧為必守計。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>且誅潰將以肅軍令。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>又移金戎於大獲，以護蜀口。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">移沔戎於青居，</span><span class="markup manual unsolved info" type="info" info_id="">興戎先駐合州舊城，</span>移守釣魚，共備內水。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>移利戎於雲頂，以備外水。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>於是如臂使指，氣勢聯絡。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">又屬嘉定俞興開屯田於成都，</span>蜀以富實。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span>

十年冬，</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>玠率諸將巡邊，<span class="markup manual unsolved info" type="info" info_id="">直搗興元，</span><span class="markup manual unsolved info" type="info" info_id="">大元兵與之大戰。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">十二年，</span><span class="markup manual unsolved info" type="info" info_id="">又大戰於嘉定。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>初，<span class="markup manual unsolved info" type="info" info_id="">利司都統王夔素殘悍，</span><span class="markup manual unsolved info" type="info" info_id="">號「王夜叉」，</span>恃功驕恣，桀驁裯受節度，所至劫掠，每得富家，穴箕加頸，四面然箕，<span class="markup manual unsolved info" type="info" info_id="">謂之「蟆蝕月」，</span>以弓弦系鼻下，高懸於格，<span class="markup manual unsolved info" type="info" info_id="">謂之「錯系喉」，</span>縛人兩股，<span class="markup manual unsolved info" type="info" info_id="">以木交壓，</span><span class="markup manual unsolved info" type="info" info_id="">謂之「乾榨油」，</span>以至用醋灌鼻、惡水灌耳口等，毒虐非一，以脅取金帛，稍不遂意，即死其手，蜀人患苦之。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span>且悉斂部將倅馬以自入，將戰，<span class="markup manual unsolved info" type="info" info_id="">乃高其估賣與之。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>朝廷雖知其不法，在遠不能詰也。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>大帥處分，少不嗛其意，則百計撓之，使不得有所為。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">玠至嘉定，</span>夔帥所部兵迎謁，才贏弱二百人。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span>玠曰：「久聞都統兵精，今疲敝若此，殊不稱所望。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>」夔對曰：「夔兵非不精，所以不敢即見者，恐驚從人耳。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>」頃之，<span class="markup manual unsolved info" type="info" info_id="">班聲如雷，</span>江水如沸，聲止，圓陣即合，旗幟精明，器械森然，<span class="markup manual unsolved info" type="info" info_id="">沙上之人彌望若林立，</span><span class="markup manual unsolved info" type="info" info_id="">無一人敢亂行者。

</span></span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>舟中皆戰掉失色，而玠自若也。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>徐命吏班賞有差。

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span>夔退謂人曰：「儒者中乃有此人！

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span>」

玠久欲誅夔，</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>獨患其握重兵居外，恐輕動危蜀，<span class="markup manual unsolved info" type="info" info_id="">謀於親將楊成，</span>成曰：「夔在蜀久，所部兵精，<span class="markup manual unsolved info" type="info" info_id="">前時大帥，</span>夔皆勢出其右，意不止此也。

</span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">視侍郎為文臣，</span>必不肯甘心從令，今縱弗誅，養成其勢。

</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">後一舉足，</span>西蜀危矣。

</span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>」玠曰：「我欲誅之久矣，獨患其黨與眾，未發耳。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span>」成曰：「侍郎以夔在蜀久，有威名，<span class="markup manual unsolved info" type="info" info_id="">孰與吳氏？

</span></span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span><span class="markup manual unsolved info" type="info" info_id="">夔固弗若也。

</span></span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span><span class="markup manual unsolved info" type="info" info_id="">夫吳氏當中興危難之時，</span>能百戰以保蜀，<span class="markup manual unsolved info" type="info" info_id="">傳之四世，</span>恩威益張，根本益固，<span class="markup manual unsolved info" type="info" info_id="">蜀人知有吳氏而不知有朝廷。

</span></span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span>一旦曦為叛逆，諸將誅之如取孤豚。

</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span><span class="markup manual unsolved info" type="info" info_id="">況夔無吳氏之功，</span>而有曦之逆心，恃豨突之勇，<span class="markup manual unsolved info" type="info" info_id="">敢慢法度，</span>縱兵殘民，奴視同列，<span class="markup manual unsolved info" type="info" info_id="">非有吳氏得人之固也。

</span></span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>今誅之，一夫力耳，待其發而取之，難矣。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span>」玠意遂決，夜召夔計事，<span class="markup manual unsolved info" type="info" info_id="">潛以成代領其眾，</span>夔才離營，而新將已單騎入矣，<span class="markup manual unsolved info" type="info" info_id="">將士皆愕眙相顧，</span>不知所為。

</span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span>成以帥指譬曉之，遂相率拜賀，夔至，斬之。

</span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span><span class="markup manual unsolved info" type="info" info_id="">成因察其所與為惡者數人，</span>稍稍以法誅之。

</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span><span class="markup manual unsolved info" type="info" info_id="">乃薦成為文州刺史。

</span></span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span><span class="markup manual unsolved info" type="info" info_id="">

戎帥欲舉統制姚世安為代，</span></span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span>玠素欲革軍中舉代之敝，<span class="markup manual unsolved info" type="info" info_id="">以三千騎至雲頂山下，</span><span class="markup manual unsolved info" type="info" info_id="">遣都統金某往代世安，</span><span class="markup manual unsolved info" type="info" info_id="">世安閉關不納。

</span></span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span>且有危言，然常疑玠圖己。

</span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span><span class="markup manual unsolved info" type="info" info_id="">屬丞相謝方叔家子侄自永康避地雲頂，</span><span class="markup manual unsolved info" type="info" info_id="">世安厚結之，</span><span class="markup manual unsolved info" type="info" info_id="">求方叔為援。

</span></span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span><span class="markup manual unsolved info" type="info" info_id="">方叔因倡言玠失利戎之心，</span><span class="markup manual unsolved info" type="info" info_id="">非我調停，</span>且旦夕有變，<span class="markup manual unsolved info" type="info" info_id="">又陰嗾世安密求玠之短，</span>陳於帝前。

</span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span><span class="markup manual unsolved info" type="info" info_id="">於是世安與玠抗，</span>玠鬱鬱不樂。

</span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span>寶祐元年，聞有召命，愈不自安，一夕暴下卒，或謂仰藥死。

</span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span><span class="markup manual unsolved info" type="info" info_id="">蜀之人莫不悲慕如失父母。

</span></span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span>

玠自入蜀，</span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span>進華文閣待制，賜金帶，權兵部尚書，<span class="markup manual unsolved info" type="info" info_id="">進徽猷閣學士，</span>升大使，<span class="markup manual unsolved info" type="info" info_id="">又進龍圖閣學士、端明殿學士，</span>及召，<span class="markup manual unsolved info" type="info" info_id="">拜資政殿學士，</span>恩例視執政。

</span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span>其卒也，帝輟朝，特贈五官。

</span><span class="passage" type="passage" id="passage88"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage88"></span></span><span class="markup manual unsolved info" type="info" info_id="">以監察御史陳大方言奪職。

</span></span><span class="passage" type="passage" id="passage89"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage89"></span></span>六年，<span class="markup manual unsolved info" type="info" info_id="">復之。

</span></span><span class="passage" type="passage" id="passage90"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage90"></span></span>

玠之治蜀也，</span><span class="passage" type="passage" id="passage91"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage91"></span></span><span class="markup manual unsolved info" type="info" info_id="">任都統張實治軍旅，</span><span class="markup manual unsolved info" type="info" info_id="">安撫王惟忠治財賦，</span><span class="markup manual unsolved info" type="info" info_id="">監簿朱文炳接賓客，</span><span class="markup manual unsolved info" type="info" info_id="">皆有常度。

</span></span><span class="passage" type="passage" id="passage92"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage92"></span></span>至於修學養士，<span class="markup manual unsolved info" type="info" info_id="">輕徭以寬民力，</span><span class="markup manual unsolved info" type="info" info_id="">薄征以通商賈。

</span></span><span class="passage" type="passage" id="passage93"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage93"></span></span>蜀既富實，乃罷京湖之餉；<span class="markup manual unsolved info" type="info" info_id="">邊關無警，</span><span class="markup manual unsolved info" type="info" info_id="">又撤東南之戍。

</span></span><span class="passage" type="passage" id="passage94"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage94"></span></span><span class="markup manual unsolved info" type="info" info_id="">自寶慶以來，</span><span class="markup manual unsolved info" type="info" info_id="">蜀閫未有能及之者。

</span></span><span class="passage" type="passage" id="passage95"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage95"></span></span><span class="markup manual unsolved info" type="info" info_id="">惜其遽以太平自詫，</span>進蜀錦蜀箋，過於文飾。

</span><span class="passage" type="passage" id="passage96"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage96"></span></span><span class="markup manual unsolved info" type="info" info_id="">久假便宜之權，</span>不顧嫌疑，昧於勇退，遂來讒賊之口；而又置機捕官，雖足以廉得事情，然寄耳目於群小，<span class="markup manual unsolved info" type="info" info_id="">虛實相半，</span>故人多懷疑懼。

</span><span class="passage" type="passage" id="passage97"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage97"></span></span><span class="markup manual unsolved info" type="info" info_id="">至於世安拒命，</span>玠威名頓挫，齎志以沒。

</span><span class="passage" type="passage" id="passage98"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage98"></span></span><span class="markup manual unsolved info" type="info" info_id="">有子曰如孫，</span><span class="markup manual unsolved info" type="info" info_id="">取「當如孫仲謀」之義，</span><span class="markup manual unsolved info" type="info" info_id="">遭論改師忠，</span><span class="markup manual unsolved info" type="info" info_id="">歷大理寺丞，</span><span class="markup manual unsolved info" type="info" info_id="">為賈似道所殺。

</span></span><span class="passage" type="passage" id="passage99"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage99"></span></span></span></pre></div>