<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="32672" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">元載，</span><span class="markup manual unsolved info" type="info" info_id="">字公輔，</span><span class="markup manual unsolved info" type="info" info_id="">鳳翔岐山人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>父昇，<span class="markup manual unsolved info" type="info" info_id="">本景氏。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">曹王明妃元氏賜田在扶風，</span>昇主其租入，有勞，請於妃，<span class="markup manual unsolved info" type="info" info_id="">冒為元氏。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>載少孤，既長，嗜學，工屬文。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">天寶初，</span><span class="markup manual unsolved info" type="info" info_id="">下詔舉明莊、老、列、文四子學者，</span><span class="markup manual unsolved info" type="info" info_id="">載策入高第，</span><span class="markup manual unsolved info" type="info" info_id="">補新平尉。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">韋鑒監選黔中，</span><span class="markup manual unsolved info" type="info" info_id="">苗晉卿東都留守，</span>皆署判官，浸以名聞。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">至德初，</span><span class="markup manual unsolved info" type="info" info_id="">江都採訪使李希言表載自副，</span><span class="markup manual unsolved info" type="info" info_id="">擢祠部員外郎、洪州刺史。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>入為度支郎中，占奏敏給，<span class="markup manual unsolved info" type="info" info_id="">肅宗異之。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">累遷戶部侍郎，</span><span class="markup manual unsolved info" type="info" info_id="">充度支、江淮轉運等使。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>

帝不豫，</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">李輔國用事，</span><span class="markup manual unsolved info" type="info" info_id="">輔國妻，</span>載宗女也，因相締暱。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">會京兆尹缺，</span><span class="markup manual unsolved info" type="info" info_id="">輔國白用載，</span>載意屬國柄，固辭，<span class="markup manual unsolved info" type="info" info_id="">輔國曉之，</span>翌日，<span class="markup manual unsolved info" type="info" info_id="">拜同中書門下平章事，</span>領使如故。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">代宗立，</span><span class="markup manual unsolved info" type="info" info_id="">輔國勢愈重，</span><span class="markup manual unsolved info" type="info" info_id="">數稱其才，</span><span class="markup manual unsolved info" type="info" info_id="">進拜中書侍郎、許昌縣子。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">載以度支繁浩，</span>有吏事督責，損威寵，<span class="markup manual unsolved info" type="info" info_id="">乃悉天下錢穀委劉晏。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>未幾，判天下元帥行軍司馬。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">

盜殺李輔國，</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>載陰與其謀。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">乃復結中人董秀，</span>厚啖以金，使刺取密旨，帝有所屬，<span class="markup manual unsolved info" type="info" info_id="">必先知之，</span>探微揣端，無不諧契，<span class="markup manual unsolved info" type="info" info_id="">故帝任不疑。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">華原令顧繇上封白發其私，</span>帝方倚以當國，乃斥繇，除名為民。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">魚朝恩驕橫震天下，</span>與載不葉，憚之，雖帝亦銜恚，<span class="markup manual unsolved info" type="info" info_id="">乃乘間奏誅朝恩，</span>帝畏有變，載結其愛將為助。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span><span class="markup manual unsolved info" type="info" info_id="">朝恩已誅，</span>載得意甚，益矜肆。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">時擬奏文武官功狀多謬舛，</span>載虞有司駁正，乃請別敕授六品以下官，吏部、兵部即附甲團奏，不須檢勘，欲示權出於己。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">又與王縉請以河中為中都，</span><span class="markup manual unsolved info" type="info" info_id="">裒關輔河東十州稅奉京師，</span><span class="markup manual unsolved info" type="info" info_id="">選兵五萬屯中都，</span>鎮御四方，杪秋行幸，上春還，可以避羌戎患。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>載以議入，即從，<span class="markup manual unsolved info" type="info" info_id="">前敕所由吏於河中經圖宮殿，</span>築私第。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>帝聞，惡之，置其議。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>

初，</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">四鎮北庭行營節度使寄治涇州，</span><span class="markup manual unsolved info" type="info" info_id="">大歷八年，</span><span class="markup manual unsolved info" type="info" info_id="">吐蕃寇邠寧，</span><span class="markup manual unsolved info" type="info" info_id="">議者謂三輔以西無襟帶之固，</span><span class="markup manual unsolved info" type="info" info_id="">而涇州散地不足守。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">載嘗在西州，</span><span class="markup manual unsolved info" type="info" info_id="">具知河西、隴右要領，</span><span class="markup manual unsolved info" type="info" info_id="">乃言於帝曰：「國家西境極於潘原，</span><span class="markup manual unsolved info" type="info" info_id="">吐蕃防戍乃在摧沙堡，</span><span class="markup manual unsolved info" type="info" info_id="">而原州界其間，</span>草薦水甘，舊壘存焉，<span class="markup manual unsolved info" type="info" info_id="">比吐蕃毀夷垣墉，</span>棄不居，其右則監牧故地，巨塹長壕，重復深固。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">原州雖早霜不可蓺，</span><span class="markup manual unsolved info" type="info" info_id="">而平涼在其東，</span>獨耕一縣，可以足食。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">請徙京西軍戍原州，</span>乘間築作，二旬可訖，貯粟一歲。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">戎人夏牧青海上，</span>羽書比至，則我功集矣。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">徙子儀大軍在涇，</span>以為根本，<span class="markup manual unsolved info" type="info" info_id="">分兵守石門、木峽，</span>隴山之關，北抵於河，<span class="markup manual unsolved info" type="info" info_id="">皆連山峻險，</span><span class="markup manual unsolved info" type="info" info_id="">寇不可越。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">稍置鳴沙縣、豐安軍為之羽翼，</span><span class="markup manual unsolved info" type="info" info_id="">北帶靈武五城，</span><span class="markup manual unsolved info" type="info" info_id="">為之形勢，</span><span class="markup manual unsolved info" type="info" info_id="">然後舉隴右之地，</span><span class="markup manual unsolved info" type="info" info_id="">以至安西，</span>是謂斷西戎脛，<span class="markup manual unsolved info" type="info" info_id="">朝廷高枕矣。

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>」因圖上地形，<span class="markup manual unsolved info" type="info" info_id="">使吏間入原州度水泉，</span>計徒庸，車乘畚閘之器悉具。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">而田神功沮短其議，</span>乃曰：「興師料敵，老將所難，陛下信一書生言，<span class="markup manual unsolved info" type="info" info_id="">舉國從之，</span>誤矣。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>」帝由是疑不決。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>

載智略開果，</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>久得君，<span class="markup manual unsolved info" type="info" info_id="">以為文武才略莫己若。

</span></span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">外委主書卓英倩、李待榮，</span>內劫婦言，縱諸子關通貨賄。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">京師要司及方面，</span><span class="markup manual unsolved info" type="info" info_id="">皆擠遣忠良，</span>進貪猥。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">凡仕進乾請，</span>不結子弟，則謁主書。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">城中開南北二第，</span>室宇奢廣，<span class="markup manual unsolved info" type="info" info_id="">當時為冠。

</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>近郊作觀榭，帳帟什器不徙而供。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>膏腴別墅，疆畛相望，<span class="markup manual unsolved info" type="info" info_id="">且數十區。

</span></span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>名姝異伎，雖禁中不逮。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>帝盡得其狀。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>載嘗獨見，<span class="markup manual unsolved info" type="info" info_id="">帝深戒之，</span>謷然不悛。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>客有賦《都盧尋橦篇》諷其危，載泣下而不知悟。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">會李少良上書詆其醜狀，</span>載怒，<span class="markup manual unsolved info" type="info" info_id="">奏殺少良，</span>道路目語，不敢復議。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>載由是非黨與不復接，<span class="markup manual unsolved info" type="info" info_id="">生平道義交皆謝絕。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>

帝積怒，</span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">大歷十二年三月庚辰，</span>仗下，帝御延英殿，<span class="markup manual unsolved info" type="info" info_id="">遣左金吾大將軍吳湊收載及王縉，</span>系政事堂，<span class="markup manual unsolved info" type="info" info_id="">分捕親吏、諸子下獄。

</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">詔吏部尚書劉晏、御史大夫李涵、散騎常侍蕭昕、兵部侍郎袁騕、禮部侍郎常袞、諫議大夫杜亞訊狀，</span>而責辨端目皆出禁中。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>遣中使臨詰陰事，皆服。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>乃下詔賜載自盡，<span class="markup manual unsolved info" type="info" info_id="">妻王及子揚州兵曹參軍伯和、祠部員外郎仲武、校書郎季能並賜死，</span>發其祖、父塚，棺棄尸，<span class="markup manual unsolved info" type="info" info_id="">毀私廟主及大寧、安仁里二第，</span>以賜百官署舍，破東都第助治禁苑。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">

王氏，</span></span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">河西節度使忠嗣女，</span>悍驕戾沓，載叵禁。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>而諸子牟賊，<span class="markup manual unsolved info" type="info" info_id="">聚斂無涯藝，</span>輕浮者奔走。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>爭蓄妓妾，為倡優褻戲，親族環觀不愧也。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>及死，行路無嗟隱者。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>籍其家，鐘乳五百兩，<span class="markup manual unsolved info" type="info" info_id="">詔分賜中書、門下臺省官，</span>胡椒至八百石，它物稱是。

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span><span class="markup manual unsolved info" type="info" info_id="">女真一，</span>少為尼，沒入掖庭。

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span><span class="markup manual unsolved info" type="info" info_id="">德宗時，</span><span class="markup manual unsolved info" type="info" info_id="">始告以載死，</span>號踴投地，左右呵止，帝曰：「安有聞親喪責其哀殞乎？

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>」命扶出。

</span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span>

帝為太子也，</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">實用載議。

</span></span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span><span class="markup manual unsolved info" type="info" info_id="">興元元年，</span>詔復其官，聽改葬。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span>故吏許初、楊晈、紀慆等合貲以葬，謚曰荒，後改曰成縱。

</span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>載敗，<span class="markup manual unsolved info" type="info" info_id="">董秀、卓英倩、李待榮、術者李季連悉論死。

</span></span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span><span class="markup manual unsolved info" type="info" info_id="">其它與載厚善坐貶者，</span><span class="markup manual unsolved info" type="info" info_id="">若楊炎、王昂、宋晦、韓洄、王定、包佶、徐縯、裴冀、王紀、韓會等凡數十百人。

</span></span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span>

英倩弟英璘，</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span><span class="markup manual unsolved info" type="info" info_id="">家金州，</span><span class="markup manual unsolved info" type="info" info_id="">州人緣以授官者亦百餘，</span>豪制鄉曲，聚無賴少年以伺變，恃載權，牧宰莫敢問。

</span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>載誅，英璘盜庫兵據險以叛。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">詔發禁兵及山南西道兵二千討捕，</span><span class="markup manual unsolved info" type="info" info_id="">刺史孫道平禽殺之。

</span></span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span>詔給復其州三年。

</span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span><span class="markup manual unsolved info" type="info" info_id="">

李少良者，</span></span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span><span class="markup manual unsolved info" type="info" info_id="">以吏治由諸帥府遷累殿中侍御史。

</span></span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span>罷，<span class="markup manual unsolved info" type="info" info_id="">游京師，</span>不見調，憤載不法，疏論其惡，<span class="markup manual unsolved info" type="info" info_id="">帝留少良客省，</span>欲究其事。

</span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span><span class="markup manual unsolved info" type="info" info_id="">其友韋頌者候之，</span><span class="markup manual unsolved info" type="info" info_id="">漏言於陸珽。

</span></span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span>載召珽問知之，<span class="markup manual unsolved info" type="info" info_id="">乃奏下少良御史臺，</span>劾其漏禁中語，並與頌、珽論殺之。

</span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span>珽，善經子，<span class="markup manual unsolved info" type="info" info_id="">與頌及少良善，</span>又狎載子弟親黨，故載廉得其謀。

</span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span>初，<span class="markup manual unsolved info" type="info" info_id="">載盛時，</span>人皆疾厭之。

</span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span><span class="markup manual unsolved info" type="info" info_id="">大歷八年，</span><span class="markup manual unsolved info" type="info" info_id="">有晉州男子郇謨以麻總發，</span>持竹笥、葦席，<span class="markup manual unsolved info" type="info" info_id="">行哭長安東市，</span><span class="markup manual unsolved info" type="info" info_id="">人問之，</span><span class="markup manual unsolved info" type="info" info_id="">曰：「我有字三十，</span><span class="markup manual unsolved info" type="info" info_id="">欲以獻上，</span>字言一事，即不中，以笥貯尸，席裹而棄之。

</span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span><span class="markup manual unsolved info" type="info" info_id="">」京兆以聞，</span>帝召見，賜以衣，館內客省，問狀，多譏切載。

</span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span>其言「團」者，願罷諸州團練使，其言「監」者，請罷諸道監軍，大抵類此。

</span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span>先是，天下兵興，凡要州權署團練、刺史。

</span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span>載用事，授刺史者悉帶團練以悅人心，故謨指而刺云。

</span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span></span></pre></div>