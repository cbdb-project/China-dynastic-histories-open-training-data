<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="38487" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">朱勔，</span><span class="markup manual unsolved info" type="info" info_id="">蘇州人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>父沖，狡獪有智數。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">家本賤微，</span>庸於人，梗悍不馴，抵罪鞭背。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>去之旁邑乞貸，<span class="markup manual unsolved info" type="info" info_id="">遇異人，</span>得金及方書歸，設肆賣藥，<span class="markup manual unsolved info" type="info" info_id="">病人服之輒效，</span>遠近輻湊，家遂富。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>因修蒔園圃，結游客，致往來稱譽。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>

始，</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">蔡京居錢塘，</span>過蘇，欲建僧寺閣，會費鉅萬，僧言必欲集此緣，<span class="markup manual unsolved info" type="info" info_id="">非朱沖不可。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>京以屬郡守，郡守呼沖見京，京語故，沖願獨任。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>居數日，請京詣寺度地，<span class="markup manual unsolved info" type="info" info_id="">至則大木數千章積庭下，</span>京大驚，陰器其能。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>明年召還，挾勔與俱，<span class="markup manual unsolved info" type="info" info_id="">以其父子姓名屬童貫竄置軍籍中，</span>皆得官。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">

徽宗頗垂意花石，</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>京諷勔語其父，<span class="markup manual unsolved info" type="info" info_id="">密取浙中珍異以進。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">初致黃楊三本，</span><span class="markup manual unsolved info" type="info" info_id="">帝嘉之。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>後歲歲增加，然歲率不過再三貢，貢物裁五七品。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">至政和中始極盛，</span>舳艫相銜於淮、汴，<span class="markup manual unsolved info" type="info" info_id="">號「花石綱」，</span><span class="markup manual unsolved info" type="info" info_id="">置應奉局於蘇，</span>指取內帑如囊中物，每取以數十百萬計。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">延福宮、艮岳成，</span>奇卉異植充牣其中。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>勔擢至防禦使，<span class="markup manual unsolved info" type="info" info_id="">東南部刺史、郡守多出其門。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">

徐鑄、應安道、王仲閎等濟其惡，</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>竭縣官經常以為奉。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>所貢物，<span class="markup manual unsolved info" type="info" info_id="">豪奪漁取於民，</span>毛發不少償。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span><span class="markup manual unsolved info" type="info" info_id="">士民家一石一木稍堪玩，</span>即領健卒直入其家，<span class="markup manual unsolved info" type="info" info_id="">用黃封表識，</span>未即取，使護視之，微不謹，<span class="markup manual unsolved info" type="info" info_id="">即被以大不恭罪。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>及發行，必徹屋抉墻以出。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>人不幸有一物小異，共指為不祥，<span class="markup manual unsolved info" type="info" info_id="">唯恐芟夷之不速。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>民預是役者，中家悉破產，或鬻賣子女以供其須。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>斫山輦石，程督峭慘，雖在江湖不測之淵，百計取之，必出乃止。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">

嘗得太湖石，</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>高四丈，載以巨艦，役夫數千人，所經州縣，有拆水門、橋梁，<span class="markup manual unsolved info" type="info" info_id="">鑿城垣以過者。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>既至，<span class="markup manual unsolved info" type="info" info_id="">賜名「神運昭功石」。

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>截諸道糧餉綱，旁羅商船，揭所貢暴其上，篙工、柁師倚勢貪橫，陵轢州縣，道路相視以目。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">廣濟卒四指揮盡給挽士猶不足。

</span></span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>京始患之，從容言於帝，願抑其太甚者。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>帝亦病其擾，乃禁用糧綱船，戒伐塚藏、毀室廬，<span class="markup manual unsolved info" type="info" info_id="">毋得加黃封帕蒙人園囿花石，</span>凡十餘事。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">聽勔與蔡攸等六人入貢，</span>餘進奉悉罷。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>自是勔小戢。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>

既而勔甚。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">所居直蘇市中孫老橋，</span>忽稱詔，凡橋東西四至壤地室廬悉買賜予己，合數百家，<span class="markup manual unsolved info" type="info" info_id="">期五日盡徙，</span>郡吏逼逐，民嗟哭於路。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>遂建神霄殿，<span class="markup manual unsolved info" type="info" info_id="">奉青華帝君像其中，</span><span class="markup manual unsolved info" type="info" info_id="">監司、都邑吏朔望皆拜庭下，</span><span class="markup manual unsolved info" type="info" info_id="">命士至，</span>輒朝謁，然後通刺詣勔。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">主趙霖建三十六浦閘，</span><span class="markup manual unsolved info" type="info" info_id="">興必不可成之功，</span><span class="markup manual unsolved info" type="info" info_id="">天方大寒，</span>役死者相枕藉。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>霖志在媚勔，益加苛虐，吳、越不勝其苦。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">徽州盧宗原竭庫錢遺之，</span>引為發運使，公肆掊克。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>園池擬禁籞，服飾器用上僭乘輿。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>又托挽舟募兵數千人，擁以自衛。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">子汝賢等召呼鄉州官寮，</span>頤指目攝，皆奔走聽命，流毒州郡者二十年。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">

方臘起，</span></span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>以誅勔為名。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">童貫出師，</span>承上旨盡罷去花木進奉，帝又黜勔父子弟侄在職者，民大悅。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">然寇平，</span>勔復得志，聲焰熏灼。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>邪人穢夫，候門奴事，<span class="markup manual unsolved info" type="info" info_id="">自直秘閣至殿學士，</span>如欲可得，不附者旋踵罷去，<span class="markup manual unsolved info" type="info" info_id="">時謂東南小朝廷。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">帝末年益親任之，</span><span class="markup manual unsolved info" type="info" info_id="">居中白事，</span>傳達上旨，<span class="markup manual unsolved info" type="info" info_id="">大略如內侍，</span>進見不避宮嬪。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">歷隨州觀察使、慶遠軍承宣使。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">燕山奏功，</span><span class="markup manual unsolved info" type="info" info_id="">進拜寧遠軍節度使、醴泉觀使。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>一門盡為顯官，騶僕亦至金紫，<span class="markup manual unsolved info" type="info" info_id="">天下為之扼腕。

</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">

靖康之難，</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>欲為自全計，倉卒擁上皇南巡，且欲邀至其第。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">欽宗用御史言，</span><span class="markup manual unsolved info" type="info" info_id="">放歸田里，</span>凡由勔得官者皆罷。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>籍其貲財，田至三十萬畝。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">言者不已，</span><span class="markup manual unsolved info" type="info" info_id="">羈之衡州，</span><span class="markup manual unsolved info" type="info" info_id="">徙韶州、循州，</span>遣使即所至斬之。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span></span></pre></div>