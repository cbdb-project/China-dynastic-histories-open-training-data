<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="58164" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">德興阿，</span>喬佳氏，<span class="markup manual unsolved info" type="info" info_id="">滿洲正黃旗人，</span><span class="markup manual unsolved info" type="info" info_id="">黑龍江駐防。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">道光末，</span><span class="markup manual unsolved info" type="info" info_id="">由駐京前鋒授藍翎侍衛、乾清門行走，</span>累擢頭等侍衛。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">以善騎射受文宗知，</span>曾手擒奔馬，賜黃馬褂。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">

咸豐二年，</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">命率黑龍江兵赴琦善軍。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>三年，<span class="markup manual unsolved info" type="info" info_id="">從攻揚州，</span>屯蔣家廟，<span class="markup manual unsolved info" type="info" info_id="">為通儀徵要路，</span>城賊竄出，奮擊敗之。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">瓜洲援賊進踞虹橋，</span><span class="markup manual unsolved info" type="info" info_id="">與守備毛三元夾擊於三汊河。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">德興阿單騎陷陣，</span>射殪其酋，大破賊，加副都統銜。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">別賊破儀徵，</span>分兩路來犯。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">德興阿急趨東石人頭，</span>毀賊浮橋。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">而瓜洲賊又進築土城於河西，</span>偪三汊河，<span class="markup manual unsolved info" type="info" info_id="">與儀徵賊相犄角。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">德興阿偕總兵瞿騰龍渡河毀賊營，</span>賊乃不能西進。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>是年冬，<span class="markup manual unsolved info" type="info" info_id="">賊棄揚州城退踞瓜洲，</span><span class="markup manual unsolved info" type="info" info_id="">官軍進復儀徵，</span><span class="markup manual unsolved info" type="info" info_id="">授正白旗漢軍副都統。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>四年，<span class="markup manual unsolved info" type="info" info_id="">偕瞿騰龍進攻瓜洲，</span><span class="markup manual unsolved info" type="info" info_id="">騰龍深入，</span>為賊所襲，殞於陣。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">德興阿率勁騎馳援，</span>賊敗走，軍賴以全，<span class="markup manual unsolved info" type="info" info_id="">賜號博奇巴圖魯。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>尋復敗賊三汊河，賊埋地雷誘官軍，<span class="markup manual unsolved info" type="info" info_id="">德興阿偵知，</span>揮軍繞路而前，賊伏壘不出，遂分軍兩路夾攻，斬馘過當，奪獲大砲地雷。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>捷聞，晉御前侍衛。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>五年，迭攻瓜洲賊壘，<span class="markup manual unsolved info" type="info" info_id="">又截擊竄賊於虹橋、八江口等處，</span>皆獲勝。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>六年，<span class="markup manual unsolved info" type="info" info_id="">托明阿兵敗於土橋，</span><span class="markup manual unsolved info" type="info" info_id="">揚州復陷，</span>諸軍渙散，<span class="markup manual unsolved info" type="info" info_id="">獨德興阿軍未動。

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">詔黜托明阿，</span><span class="markup manual unsolved info" type="info" info_id="">以德興阿為欽差大臣，</span>加都統銜。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>敗賊薛家樓，進規郡城。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>賊萬人迎敵，<span class="markup manual unsolved info" type="info" info_id="">德興阿身先士卒，</span>斬賊酋一，<span class="markup manual unsolved info" type="info" info_id="">諸軍乘之，</span>賊大潰，<span class="markup manual unsolved info" type="info" info_id="">乘勝復揚州。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">同時江浦、浦口並為賊踞，</span><span class="markup manual unsolved info" type="info" info_id="">令總兵武慶攻克之。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">

德興阿戰功素為江北諸軍冠，</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">惟不曉漢文，</span><span class="markup manual unsolved info" type="info" info_id="">命少詹事翁同書為幫辦。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>添調新兵，軍聲稍振，進規瓜洲。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>七年，<span class="markup manual unsolved info" type="info" info_id="">參將富明阿破賊於土橋、四里鋪，</span><span class="markup manual unsolved info" type="info" info_id="">水師又擊沉賊船，</span>斬偽將軍陳磊。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>是年夏，<span class="markup manual unsolved info" type="info" info_id="">合水陸諸軍進攻，</span>毀賊艦及砲臺。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">德興阿親督戰，</span>更番進逼，至十一月，大破之，復瓜洲。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>賊負嵎歷四年，至是始克。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>詔嘉調度有方，賜雙眼花翎，<span class="markup manual unsolved info" type="info" info_id="">予騎都尉世職。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">乘勝逼金山，</span><span class="markup manual unsolved info" type="info" info_id="">剿平新河口、龍王廟等處餘匪。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">江南軍亦同日克鎮江，</span><span class="markup manual unsolved info" type="info" info_id="">專力進攻江寧。

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>八年春，<span class="markup manual unsolved info" type="info" info_id="">德興阿進軍江浦，</span>獲勝。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">江寧賊勢日蹙，</span><span class="markup manual unsolved info" type="info" info_id="">悍黨陳玉成等由安徽糾眾來援，</span><span class="markup manual unsolved info" type="info" info_id="">德興阿兵敗於浦口，</span><span class="markup manual unsolved info" type="info" info_id="">退保六合，</span>褫雙眼花翎，革職留任。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">賊連陷江浦、天長、儀徵，</span><span class="markup manual unsolved info" type="info" info_id="">德興阿不能救，</span><span class="markup manual unsolved info" type="info" info_id="">揚州亦陷，</span><span class="markup manual unsolved info" type="info" info_id="">褫世職。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span><span class="markup manual unsolved info" type="info" info_id="">尋張國樑率兵渡江復揚州，</span><span class="markup manual unsolved info" type="info" info_id="">而德興阿擁兵邵伯，</span>觀望不前，嚴旨斥責。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">溫紹原守六合歷數年，</span><span class="markup manual unsolved info" type="info" info_id="">為江北屏蔽，</span><span class="markup manual unsolved info" type="info" info_id="">至是亦以援絕被陷，</span>紹原死之。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">翌日而張國樑馳至，</span><span class="markup manual unsolved info" type="info" info_id="">已無及。

</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">國樑以江寧軍事急，</span>移軍渡江，<span class="markup manual unsolved info" type="info" info_id="">詔責德興阿規復六合，</span>軍已不振，<span class="markup manual unsolved info" type="info" info_id="">迄無功。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">

何桂清疏劾：「德興阿秉性粗率，</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">初賴翁同書相助，</span>得克瓜洲。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">自同書調任安徽巡撫去後，</span>左右無人，<span class="markup manual unsolved info" type="info" info_id="">毫無謀略，</span>貽誤軍事。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">」和春亦劾其舉動乖謬，</span>難以圖功。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">文宗猶念其前勞，</span>未遽加譴，九年，<span class="markup manual unsolved info" type="info" info_id="">以圍攻六合久不下，</span>革任召還。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">自此江北不置帥，</span><span class="markup manual unsolved info" type="info" info_id="">軍務統歸和春節制。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>尋予六品頂戴，<span class="markup manual unsolved info" type="info" info_id="">交僧格林沁差遣。

</span></span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>

十一年，</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">署密雲副都統。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>同治初，<span class="markup manual unsolved info" type="info" info_id="">授西安右翼副都統，</span><span class="markup manual unsolved info" type="info" info_id="">留辦山西防務，</span>又移駐陜西同、朝一帶防剿。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>五年，<span class="markup manual unsolved info" type="info" info_id="">充塔爾巴哈臺參贊大臣，</span><span class="markup manual unsolved info" type="info" info_id="">授正紅旗漢軍副都統，</span><span class="markup manual unsolved info" type="info" info_id="">幫辦新疆北路軍務。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>六年，丁母憂回旗。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span>尋卒，依都統例賜恤，<span class="markup manual unsolved info" type="info" info_id="">謚威恪。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span></span></pre></div>