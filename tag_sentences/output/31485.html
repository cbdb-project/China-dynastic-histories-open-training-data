<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="31485" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">于志寧，</span><span class="markup manual unsolved info" type="info" info_id="">字仲謐，</span><span class="markup manual unsolved info" type="info" info_id="">京兆高陵人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>曾祖謹，<span class="markup manual unsolved info" type="info" info_id="">有功於周，</span><span class="markup manual unsolved info" type="info" info_id="">為太師、燕國公。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>父宣道，仕隋至內史舍人。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">大業末，</span><span class="markup manual unsolved info" type="info" info_id="">志寧調冠氏縣長，</span><span class="markup manual unsolved info" type="info" info_id="">山東盜起，</span>棄官歸。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">

高祖入關，</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">率群從迎謁長春宮，</span><span class="markup manual unsolved info" type="info" info_id="">詔授渭北道行軍元帥府記室，</span><span class="markup manual unsolved info" type="info" info_id="">與殷開山參謀議。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">薛仁杲平，</span><span class="markup manual unsolved info" type="info" info_id="">識褚亮於囚虜中，</span><span class="markup manual unsolved info" type="info" info_id="">遷天策府中郎、文學館學士，</span><span class="markup manual unsolved info" type="info" info_id="">引亮與同列。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">貞觀三年，</span><span class="markup manual unsolved info" type="info" info_id="">為中書侍郎。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">太宗嘗宴近臣，</span><span class="markup manual unsolved info" type="info" info_id="">問：「志寧安在？

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>」有司奏：「敕召三品，<span class="markup manual unsolved info" type="info" info_id="">志寧品第四。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>」帝悟，特詔預宴，<span class="markup manual unsolved info" type="info" info_id="">因加散騎常侍、太子左庶子、黎陽縣公。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>是時議立七廟，<span class="markup manual unsolved info" type="info" info_id="">君臣請以涼武昭王為始祖，</span><span class="markup manual unsolved info" type="info" info_id="">志寧以涼非王業所因，</span>獨建議違之。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">帝詔功臣世襲刺史，</span>志寧奏：「古今異時，慕虛名，遺實患，非久安計。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">」帝皆從之。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">嘗謂志寧曰：「古者太子既生，</span>士負之，<span class="markup manual unsolved info" type="info" info_id="">即置輔弼。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">昔成王以周、召為師傅，</span><span class="markup manual unsolved info" type="info" info_id="">日聞正道，</span><span class="markup manual unsolved info" type="info" info_id="">習以成性。

</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>今太子幼，<span class="markup manual unsolved info" type="info" info_id="">卿當輔以正道，</span>無使邪僻啟其心。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">勉之，</span>官賞可不次得也。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">」太子承乾數有過惡，</span><span class="markup manual unsolved info" type="info" info_id="">志寧欲救止之，</span>上《諫苑》以諷。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">帝見大悅，</span><span class="markup manual unsolved info" type="info" info_id="">賜黃金十斤、絹三百匹。

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>俄兼詹事，以母喪免，<span class="markup manual unsolved info" type="info" info_id="">有詔起復本官，</span>固請終喪，<span class="markup manual unsolved info" type="info" info_id="">帝遣中書侍郎岑文本敦譬曰：「忠孝不兩立，</span>今太子須人教約，卿強起，<span class="markup manual unsolved info" type="info" info_id="">為我卒輔道之。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>」志寧乃就職。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">

時太子以農時造曲室，</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>累月不止，又好音樂過度。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>志寧諫，以為「今東宮乃隋所營，<span class="markup manual unsolved info" type="info" info_id="">當時號為侈麗，</span>豈容復事磨礱彩飾於其間？

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>丁匠官奴皆犯法亡命，鉗鑿槌杵，往來出入，監門、宿衛、直長、千牛不得苛問。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>爪牙在外，廝役在內，其可無憂乎？

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>又宮中數聞鼓聲，太樂伎兒輒留不出，<span class="markup manual unsolved info" type="info" info_id="">往年口敕丁寧，</span><span class="markup manual unsolved info" type="info" info_id="">殿下可不思之？

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>」太子不納。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>而左右多任宦官，志寧復諫曰：「奄官者，體非全氣，專柔便佞，托親近為威權，假出納為禍福。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>故伊戾敗宋，易牙亂齊，<span class="markup manual unsolved info" type="info" info_id="">趙高亡秦，</span><span class="markup manual unsolved info" type="info" info_id="">張讓傾漢。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>近高齊任鄧長顒為侍中，<span class="markup manual unsolved info" type="info" info_id="">陳德信為開府，</span>內預宴私，外干朝政，齊卒顛覆。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>今殿下左右前後皆用寺人，<span class="markup manual unsolved info" type="info" info_id="">輕忽高班，</span><span class="markup manual unsolved info" type="info" info_id="">陵轢貴仕，</span>品命失序，經紀不立，行路之人咸以為怪。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">」太子益不悅。

</span></span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>東宮僕御舊得番休，而太子不聽，<span class="markup manual unsolved info" type="info" info_id="">又私引突厥，</span>與相狎比。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>志寧懷不能言，上疏極言曰：「竊見僕寺司馭，<span class="markup manual unsolved info" type="info" info_id="">爰及獸醫，</span>自春迄夏，不得番息。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>或家有慈親，以闕溫清，或室有幼弱，以虧撫養，<span class="markup manual unsolved info" type="info" info_id="">殆非恕愛之意。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">又突厥達哥支等，</span>人狀野心，<span class="markup manual unsolved info" type="info" info_id="">不可以禮教期，</span><span class="markup manual unsolved info" type="info" info_id="">不可以仁信待。

</span></span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">狎而近之，</span><span class="markup manual unsolved info" type="info" info_id="">無益令望，</span><span class="markup manual unsolved info" type="info" info_id="">有損盛德。

</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>況引內閤中，使常親近，人皆震駭，而殿下獨安此乎？

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">」太子大怒，</span><span class="markup manual unsolved info" type="info" info_id="">遣張師政、紇干承基往刺之。

</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>二人者入其第，<span class="markup manual unsolved info" type="info" info_id="">見志寧憔然在苫塊中，</span><span class="markup manual unsolved info" type="info" info_id="">不忍殺，</span>乃去。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>太子敗，帝知狀，謂曰：「聞公數諫，承乾不聽公，故至此。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>」是時宮臣皆罪廢，獨志寧蒙勞勉。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">

晉王為皇太子，</span></span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">復拜左庶子，</span>遷侍中，<span class="markup manual unsolved info" type="info" info_id="">加光祿大夫，</span><span class="markup manual unsolved info" type="info" info_id="">進封燕國公，</span>監脩國史。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">永徽二年，</span><span class="markup manual unsolved info" type="info" info_id="">洛陽人李弘泰誣告太尉長孫無忌反，</span><span class="markup manual unsolved info" type="info" info_id="">有詔不待時斬之。

</span></span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">志寧以為：「方春少陽用事，</span>不宜行刑，且誣謀非本惡逆，<span class="markup manual unsolved info" type="info" info_id="">請依律待秋分乃決。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">」從之。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">衡山公主既公除，</span><span class="markup manual unsolved info" type="info" info_id="">將下嫁長孫氏。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>志寧以為：「《禮》，<span class="markup manual unsolved info" type="info" info_id="">女十五而笄，</span>二十而嫁，有故，<span class="markup manual unsolved info" type="info" info_id="">二十三而嫁，</span><span class="markup manual unsolved info" type="info" info_id="">固知遇喪須終三年。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>《春秋》，<span class="markup manual unsolved info" type="info" info_id="">魯莊公如齊納幣，</span>母喪未再期而圖婚，二家不譏，以其失禮明也。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">今議者云『公除從吉』，</span><span class="markup manual unsolved info" type="info" info_id="">此漢文創制，</span>為天下百姓耳。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>公主身服斬衰，服可以例除，<span class="markup manual unsolved info" type="info" info_id="">情不可以例改。

</span></span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>心喪成婚，<span class="markup manual unsolved info" type="info" info_id="">非人情所忍。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>」於是詔公主待服除乃婚。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">拜尚書左僕射、同中書門下三品。

</span></span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>頃之，兼太子少師。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>四年，<span class="markup manual unsolved info" type="info" info_id="">隕石十八於馮翊，</span><span class="markup manual unsolved info" type="info" info_id="">高宗問曰：「此何祥也？

</span></span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>朕欲悔往脩來以自戒，若何？

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>」志寧對：「《春秋》：『隕石於宋五。

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span>』內史過曰：『是陰陽之事，非吉兇所生。

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span><span class="markup manual unsolved info" type="info" info_id="">』物固有自然，</span>非一系人事。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>雖然，陛下無災而戒，不害為福也。

</span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span>」俄遷太傅。

</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">嘗與右僕射張行成、中書令高季輔俱賜田，</span>志寧奏：「臣家自周、魏來，<span class="markup manual unsolved info" type="info" info_id="">世居關中，</span>貲業不墜。

</span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span><span class="markup manual unsolved info" type="info" info_id="">今行成、季輔始營產土，</span>願以臣有餘賜不足者。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span><span class="markup manual unsolved info" type="info" info_id="">」帝嘉之，</span>分其田以與二人。

</span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>

顯慶四年，</span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span>以老乞骸骨，詔解僕射，更拜太子太師，<span class="markup manual unsolved info" type="info" info_id="">仍同中書門下三品。

</span></span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span><span class="markup manual unsolved info" type="info" info_id="">王皇后之廢，</span><span class="markup manual unsolved info" type="info" info_id="">長孫無忌、褚遂良固爭不見從，</span><span class="markup manual unsolved info" type="info" info_id="">志寧不敢言。

</span></span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span>武后以其不右己，銜之，<span class="markup manual unsolved info" type="info" info_id="">後因殺無忌，</span>坐免官，<span class="markup manual unsolved info" type="info" info_id="">出為滎州刺史，</span><span class="markup manual unsolved info" type="info" info_id="">改華州，</span>聽致仕。

</span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>卒，<span class="markup manual unsolved info" type="info" info_id="">年七十八，</span><span class="markup manual unsolved info" type="info" info_id="">贈幽州都督，</span>謚曰定。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">後追復左光祿大夫、太子太師。

</span></span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span><span class="markup manual unsolved info" type="info" info_id="">

志寧愛賓客，</span></span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span>樂引後進，然多嫌畏，不能有所薦達也，為士議所少。

</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span>凡格式、律令、禮典，皆與論譔，賞賜以巨萬。

</span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span>

初，</span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span><span class="markup manual unsolved info" type="info" info_id="">志寧與司空李勣修定《本草》並圖，</span><span class="markup manual unsolved info" type="info" info_id="">合五十四篇。

</span></span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span>帝曰：「《本草》尚矣，<span class="markup manual unsolved info" type="info" info_id="">今復修之，</span>何所異邪？

</span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span><span class="markup manual unsolved info" type="info" info_id="">」對曰：「昔陶弘景以《神農經》合雜家《別錄》注銘之，</span><span class="markup manual unsolved info" type="info" info_id="">江南偏方，</span><span class="markup manual unsolved info" type="info" info_id="">不周曉藥石，</span>往往紕繆，四百餘物，<span class="markup manual unsolved info" type="info" info_id="">今考正之，</span>又增後世所用百餘物，此以為異。

</span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span>」帝曰：「《本草》、《別錄》何為而二？

</span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span><span class="markup manual unsolved info" type="info" info_id="">」對曰：「班固唯記《黃帝內外經》，</span>不載《本草》，至齊《七錄》乃稱之。

</span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span>世謂神農氏嘗藥以拯含氣，而黃帝以前文字不傳，以識相付，至桐、雷乃載篇冊，然所載郡縣，多在漢時，<span class="markup manual unsolved info" type="info" info_id="">疑張仲景、華佗竄記其語。

</span></span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span>《別錄》者，<span class="markup manual unsolved info" type="info" info_id="">魏、晉以來吳普、李當之所記，</span>其言華葉形色，佐使相須，附經為說，<span class="markup manual unsolved info" type="info" info_id="">故弘景合而錄之。

</span></span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span>」帝曰：「善。

</span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span><span class="markup manual unsolved info" type="info" info_id="">」其書遂大行。

</span></span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span></span></pre></div>