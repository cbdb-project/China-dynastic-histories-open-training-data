<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="92079" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">王涯，</span><span class="markup manual unsolved info" type="info" info_id="">字廣津，</span><span class="markup manual unsolved info" type="info" info_id="">其先本太原人，</span><span class="markup manual unsolved info" type="info" info_id="">魏廣陽侯冏之裔。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>祖祚，<span class="markup manual unsolved info" type="info" info_id="">武后時諫罷萬象神宮知名；</span><span class="markup manual unsolved info" type="info" info_id="">開元時，</span><span class="markup manual unsolved info" type="info" info_id="">以大理司直馳傳決獄，</span>所至仁平。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>父晃，<span class="markup manual unsolved info" type="info" info_id="">歷左補闕、溫州刺史。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>

涯博學，</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>工屬文。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">往見梁肅，</span>肅異其才，<span class="markup manual unsolved info" type="info" info_id="">薦於陸贄。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span>擢進士，又舉宏辭，<span class="markup manual unsolved info" type="info" info_id="">再調藍田尉。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">久之，</span><span class="markup manual unsolved info" type="info" info_id="">以左拾遺為翰林學士，</span>進起居舍人。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">元和初，</span><span class="markup manual unsolved info" type="info" info_id="">會其甥皇甫湜以賢良方正對策異等，</span>忤宰相，涯坐不避嫌，<span class="markup manual unsolved info" type="info" info_id="">罷學士，</span><span class="markup manual unsolved info" type="info" info_id="">再貶虢州司馬，</span><span class="markup manual unsolved info" type="info" info_id="">徙為袁州刺史。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">憲宗思之，</span>以兵部員外郎召，知制誥，<span class="markup manual unsolved info" type="info" info_id="">再為翰林學士，</span><span class="markup manual unsolved info" type="info" info_id="">累遷工部侍郎，</span><span class="markup manual unsolved info" type="info" info_id="">封清源縣男。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>

涯文有雅思，</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">永貞、元和間，</span>訓誥溫麗，多所稿定。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>帝以其孤進自樹立，數訪逮，<span class="markup manual unsolved info" type="info" info_id="">以私居遠，</span>或召不時至，詔假光宅里官第，<span class="markup manual unsolved info" type="info" info_id="">諸學士莫敢望。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">俄拜中書侍郎、同中書門下平章事，</span><span class="markup manual unsolved info" type="info" info_id="">坐循默不稱職罷。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>再遷吏部侍郎。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">

穆宗立，</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">出為劍南東川節度使。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">時吐蕃寇邊，</span>西北騷然，<span class="markup manual unsolved info" type="info" info_id="">又略雅州，</span>涯調兵拒之。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>上言：「蜀有兩道直搗賊腹，<span class="markup manual unsolved info" type="info" info_id="">一繇龍川清川以抵松州，</span><span class="markup manual unsolved info" type="info" info_id="">一繇綿州威蕃柵抵棲雞城，</span>皆虜險要地。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>臣願不愛金帛，<span class="markup manual unsolved info" type="info" info_id="">使信臣持節與北虜約曰：『能發兵深入者，</span>殺某人，取某地，<span class="markup manual unsolved info" type="info" info_id="">受某賞。

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>』開懷以示之，所以要約諄熟異它日者，則匈奴之銳可出，西戎之力衰矣。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>」帝不報。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">

長慶三年，</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>入為御史大夫，遷戶部尚書、鹽鐵轉運使。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>寶歷時，<span class="markup manual unsolved info" type="info" info_id="">復出領山南西道節度使。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">文宗嗣位，</span><span class="markup manual unsolved info" type="info" info_id="">召拜太常卿，</span><span class="markup manual unsolved info" type="info" info_id="">以吏部尚書代王播，</span>復總鹽鐵，政益刻急。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>歲中，進尚書右僕射、代郡公。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">而御史中丞宇文鼎以涯兼使職，</span><span class="markup manual unsolved info" type="info" info_id="">恥為之屈，</span>奏：「僕射視事日，四品以上官不宜獨拜。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>」涯怒，即建言：「與其廢禮，不如審官，請避位以存舊典。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>」帝難之，詔尚書省雜議。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">工部侍郎李固言謂：「《禮》：君於士不答拜，</span>非其臣則答，不臣人之臣也；大夫於其臣，雖賤必答拜，<span class="markup manual unsolved info" type="info" info_id="">避正君也；</span>大夫於獻不親，<span class="markup manual unsolved info" type="info" info_id="">君有賜不面拜，</span><span class="markup manual unsolved info" type="info" info_id="">為君之答己也。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>古者列國君猶與大夫答拜，所以尊事天子，<span class="markup manual unsolved info" type="info" info_id="">別嫌明微也。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>議者謂『僕射代尚書令，禮當重。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">凡百司州縣皆有副貳，</span>缺則攝總，<span class="markup manual unsolved info" type="info" info_id="">至著定之禮，</span><span class="markup manual unsolved info" type="info" info_id="">則不可越，</span>僕射由是也』。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>按令，<span class="markup manual unsolved info" type="info" info_id="">凡文武三品拜一品，</span>四品拜二品。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">《開元禮》，</span><span class="markup manual unsolved info" type="info" info_id="">京兆河南牧、州刺史、縣令上日，</span>丞以下答拜。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>此禮令相戾，<span class="markup manual unsolved info" type="info" info_id="">不可獨據。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>」又言：「受冊官始上，無不答拜者，而僕射亦受冊，禮不得異。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>雖相承為故事，然人情難安者，安得弗改？

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>請如禮便。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>」帝不能決，涯竟用舊儀。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">

自李師道平，</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">三道十二州皆有銅鐵官，</span>歲取冶賦百萬，<span class="markup manual unsolved info" type="info" info_id="">觀察使擅有之，</span>不入公上。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">涯始建白：「如建中元年九月戊辰詔書，</span>收隸天子鹽鐵。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>」詔可。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">久之，</span><span class="markup manual unsolved info" type="info" info_id="">以本官同中書門下平章事，</span>合度支、鹽鐵為一使，兼領之。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">乃奏罷京畿榷酒錢以悅眾。

</span></span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>俄檢校司空，兼門下侍郎。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span>罷度支，真拜司空。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>始變茶法，<span class="markup manual unsolved info" type="info" info_id="">益其稅以濟用度，</span>下益困，<span class="markup manual unsolved info" type="info" info_id="">而鄭注亦議榷茶，</span>天子命涯為使，<span class="markup manual unsolved info" type="info" info_id="">心知不可，</span>不敢爭。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">李訓敗，</span>乃及禍。

</span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>初，民怨茶禁苛急，涯就誅，皆群詬詈，抵以瓦礫。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span>

涯質狀頎省，</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">長上短下，</span>動舉詳華。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>性嗇儉，不畜妓妾，惡卜祝及它方伎。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>別墅有佳木流泉，<span class="markup manual unsolved info" type="info" info_id="">居常書史自怡，</span>使客賀若夷鼓琴娛賓。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">文宗惡俗侈靡，</span>詔涯懲革。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>涯條上其制，凡衣服室宇，使略如古，貴戚皆不便，謗訕囂然，議遂格。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span><span class="markup manual unsolved info" type="info" info_id="">然涯年過七十，</span>嗜權固位，偷合訓等，不能絜去就，以至覆宗。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>是時，十一族貲貨悉為兵掠，<span class="markup manual unsolved info" type="info" info_id="">而涯居永寧里，</span><span class="markup manual unsolved info" type="info" info_id="">乃楊憑故第，</span>財貯鉅萬，取之彌日不盡。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>家書多與秘府侔，<span class="markup manual unsolved info" type="info" info_id="">前世名書畫，</span>嘗以厚貨鉤致，或私以官，<span class="markup manual unsolved info" type="info" info_id="">鑿垣納之，</span>重復秘固，<span class="markup manual unsolved info" type="info" info_id="">若不可窺者。

</span></span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span><span class="markup manual unsolved info" type="info" info_id="">至是為人破垣剔取奩軸金玉，</span>而棄其書畫於道。

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span>籍田宅入於官。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span><span class="markup manual unsolved info" type="info" info_id="">

子孟堅為工部郎中、集賢殿學士，</span></span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">仲翔太常博士，</span>季琰校書郎，皆死。

</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">仲翔始匿侍御史裴鐇家，</span>鐇執以赴軍，<span class="markup manual unsolved info" type="info" info_id="">仲翔曰：「業不見容，</span><span class="markup manual unsolved info" type="info" info_id="">當自求生，</span>奈何反相噬邪？

</span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>」聞者哀之。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span><span class="markup manual unsolved info" type="info" info_id="">後令狐楚見帝，</span>從容言：「向與臣並列者，既族滅矣，而露胔不藏，<span class="markup manual unsolved info" type="info" info_id="">深可悼痛。

</span></span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>」帝惻然，<span class="markup manual unsolved info" type="info" info_id="">詔京兆尹薛元賞葬涯等十一人，</span>各賜襲衣。

</span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span><span class="markup manual unsolved info" type="info" info_id="">仇士良使盜竊發其塚，</span><span class="markup manual unsolved info" type="info" info_id="">投骨渭水。

</span></span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span><span class="markup manual unsolved info" type="info" info_id="">涯女為竇紃妻，</span>以痼病免，家人紿告涯當貶，忽夢涯自提首告曰：「族滅矣，惟若存，歲時無忘我。

</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span>」女驚號墮地，<span class="markup manual unsolved info" type="info" info_id="">乃以實告。

</span></span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>涯從弟沐，<span class="markup manual unsolved info" type="info" info_id="">客江南，</span><span class="markup manual unsolved info" type="info" info_id="">困窮來京師謁涯，</span>二歲乃得見，許以祿仕，難作，亦死。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">

昭宗天復初，</span></span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span>大赦，<span class="markup manual unsolved info" type="info" info_id="">明涯、訓之冤，</span>追復爵位，官其後裔。

</span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span></span></pre></div>