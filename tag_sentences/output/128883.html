<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="128883" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">周朝瑞，</span><span class="markup manual unsolved info" type="info" info_id="">字思永，</span><span class="markup manual unsolved info" type="info" info_id="">臨清人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">萬曆三十五年進士。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">授中書舍人。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">

光宗嗣位，</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>擢吏科給事中，<span class="markup manual unsolved info" type="info" info_id="">疏請收錄先朝遺直。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">俄陳慎初三要，</span>曰信仁賢，<span class="markup manual unsolved info" type="info" info_id="">廣德澤，</span>遠邪佞。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span>因請留上供金花銀，以佐軍興。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>詞多斥中貴。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>中貴皆惡之，激帝怒，貶秩調外，<span class="markup manual unsolved info" type="info" info_id="">時列諫垣甫四日也。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">未出都而熹宗立，</span>詔復故官。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">疏請容納直言，</span><span class="markup manual unsolved info" type="info" info_id="">又陳考選諸弊。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>日講將舉，<span class="markup manual unsolved info" type="info" info_id="">進君臣交警之規。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>帝並褒納。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">賈繼春之請安李選侍也，</span><span class="markup manual unsolved info" type="info" info_id="">朝瑞力駁之，</span>與繼春往復者數四。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">

天啟元年再遷禮科左給事中。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>時遼事方棘，<span class="markup manual unsolved info" type="info" info_id="">朝瑞請於閣臣中推通曉兵事者二人專司其事，</span><span class="markup manual unsolved info" type="info" info_id="">而以職方郎一人專理機宜，</span>給事中二人專主封駁，<span class="markup manual unsolved info" type="info" info_id="">帝可之。

</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">雄縣知縣王納諫為閹人所誣，</span>中旨鐫秩。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">給事中毛士龍以糾駁閹人，</span><span class="markup manual unsolved info" type="info" info_id="">為府丞邵輔忠所陷，</span>中旨除名。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">朝瑞並抗疏論列。

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">十二月辛巳，</span>日上有一物覆壓，<span class="markup manual unsolved info" type="info" info_id="">忽大風揚沙，</span>天盡赤，都人駭愕，所司不以聞。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span><span class="markup manual unsolved info" type="info" info_id="">朝瑞請帝修省，</span>而嚴敕內外臣工，毋鬥爭誤國，<span class="markup manual unsolved info" type="info" info_id="">更詰責所司不奏報之罪，</span><span class="markup manual unsolved info" type="info" info_id="">帝納之。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>時帝踐祚歲餘，未嘗親政，權多旁落，<span class="markup manual unsolved info" type="info" info_id="">朝瑞請帝躬覽萬機。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>帝降旨，言政委閣臣，<span class="markup manual unsolved info" type="info" info_id="">祖宗舊制不可紊，</span>然其時政權故不在閣也。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>

明年二月，</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">廣寧失，</span>詔停經筵日講。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">朝瑞等上言：「此果出聖意，</span><span class="markup manual unsolved info" type="info" info_id="">輔臣當引義爭。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">如輔臣阿中涓意，</span><span class="markup manual unsolved info" type="info" info_id="">則其過滋大。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>且主上沖齡，志意未定，<span class="markup manual unsolved info" type="info" info_id="">獨賴朝講不輟，</span><span class="markup manual unsolved info" type="info" info_id="">諸臣得一覲天顏，</span>共白指鹿之奸。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>今常朝已漸傳免，倘併講筵廢之，九閽既隔，無謁見時，司馬門之報格不入，<span class="markup manual unsolved info" type="info" info_id="">呂大防之貶不及知，</span>國家大事去矣。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">」會禮部亦以為言，</span>乃命日講如故。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>

已，</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">偕諸給事御史惠世揚、左光斗等極論大學士沈紘結中官練兵，</span>為肘腋之賊。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>紘疏辨。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">朝瑞等盡發其賄交魏進忠、盧受、劉朝、客氏，</span><span class="markup manual unsolved info" type="info" info_id="">而末復侵其私人邵輔忠、徐大化。

</span></span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>語過激，<span class="markup manual unsolved info" type="info" info_id="">奪疏首世揚俸。

</span></span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>大化嘗承要人指，<span class="markup manual unsolved info" type="info" info_id="">力攻熊廷弼，</span><span class="markup manual unsolved info" type="info" info_id="">朝瑞惡之。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>無何，<span class="markup manual unsolved info" type="info" info_id="">王化貞棄廣寧逃，</span><span class="markup manual unsolved info" type="info" info_id="">大化又請立誅廷弼。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">朝瑞以廷弼才可用，</span><span class="markup manual unsolved info" type="info" info_id="">請令帶罪守山海，</span>疏四上，並抑不行。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">大化遂力詆朝瑞，</span><span class="markup manual unsolved info" type="info" info_id="">朝瑞憤，</span>亦醜詆大化，所司為兩解之。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">朝瑞方擢太僕少卿，</span><span class="markup manual unsolved info" type="info" info_id="">而大化為魏忠賢腹心，</span><span class="markup manual unsolved info" type="info" info_id="">必欲殺朝瑞，</span><span class="markup manual unsolved info" type="info" info_id="">竄其名汪文言獄中，</span><span class="markup manual unsolved info" type="info" info_id="">與楊漣等五人並逮下鎮撫獄，</span><span class="markup manual unsolved info" type="info" info_id="">坐妄議「移宮」及受廷弼賄萬金。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>五日再訊，搒掠備至，竟斃之獄。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">崇禎初，</span><span class="markup manual unsolved info" type="info" info_id="">贈大理卿，</span><span class="markup manual unsolved info" type="info" info_id="">予一子官。

</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">福王時，</span><span class="markup manual unsolved info" type="info" info_id="">謚忠毅。

</span></span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span></span></pre></div>