<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="92904" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">越王貞，</span><span class="markup manual unsolved info" type="info" info_id="">太宗第八子也。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">貞觀五年，</span><span class="markup manual unsolved info" type="info" info_id="">封漢王。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>七年，<span class="markup manual unsolved info" type="info" info_id="">授徐州都督。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>十年，改封原王，<span class="markup manual unsolved info" type="info" info_id="">尋徙封越王，</span><span class="markup manual unsolved info" type="info" info_id="">拜揚州都督，</span>賜實封八百戶。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>十七年，<span class="markup manual unsolved info" type="info" info_id="">轉相州刺史。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">二十三年，</span>加實封滿千戶。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">永徽四年，</span><span class="markup manual unsolved info" type="info" info_id="">授安州都督。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>咸亨中，<span class="markup manual unsolved info" type="info" info_id="">復轉相州刺史。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>貞少善騎射，頗涉文史，兼有吏乾。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>所在或偏受讒言，官僚有正直者多被貶退，又縱諸僮豎侵暴部人，由是人伏其才而鄙其行。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">則天臨朝，</span>加太子太傅，<span class="markup manual unsolved info" type="info" info_id="">除蔡州刺史。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>自則天稱制，<span class="markup manual unsolved info" type="info" info_id="">貞與韓王元嘉、魯王靈夔、霍王元軌及元嘉子黃國公譔、靈夔子範陽王藹、元軌子江都王緒並貞長子博州刺史瑯邪王沖等，</span><span class="markup manual unsolved info" type="info" info_id="">密有匡復之志。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">垂拱三年七月，</span>譔作謬書與貞云：「內人病漸重，恐須早療；若至今冬，恐成痼疾，宜早下手，仍速相報。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>」是歲，<span class="markup manual unsolved info" type="info" info_id="">則天以明堂成，</span>將行大享之禮，追皇宗赴集。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">元嘉因遞相語云：「大享之際，</span><span class="markup manual unsolved info" type="info" info_id="">神皇必遣人告諸王密，</span><span class="markup manual unsolved info" type="info" info_id="">因大行誅戮，</span><span class="markup manual unsolved info" type="info" info_id="">皇家子弟無遺種矣。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">」譔遂詐為皇帝璽書與沖云：「朕被幽縶，</span>王等宜各救拔我也。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">」沖在博州，</span><span class="markup manual unsolved info" type="info" info_id="">又偽為皇帝璽書云：「神皇欲傾李家之社稷，</span><span class="markup manual unsolved info" type="info" info_id="">移國祚於武氏。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">」遂命長史蕭德琮等召募士卒，</span>分報韓、魯、霍、越、紀等五王，各令起兵應接，以赴神都。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>初，<span class="markup manual unsolved info" type="info" info_id="">沖與諸王連謀，</span>及沖先發而莫有應者，<span class="markup manual unsolved info" type="info" info_id="">惟貞以父子之故，</span><span class="markup manual unsolved info" type="info" info_id="">獨舉兵以應之。

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">尋遣兵破上蔡縣，</span>聞沖敗，恐懼，索鎖欲自拘馳驛詣闕謝罪。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span><span class="markup manual unsolved info" type="info" info_id="">會其所署新蔡令傅延慶得勇士二千餘人，</span>貞遂有拒敵之意。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>乃宣言於其眾曰：「瑯邪王已破魏、相數州，聚兵至二十萬，朝夕即到，<span class="markup manual unsolved info" type="info" info_id="">爾宜勉之。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>」徵屬縣兵至七千人，分為五營。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>貞自為中營，<span class="markup manual unsolved info" type="info" info_id="">署其所親汝陽縣丞裴守德為大將軍、內營總管；</span><span class="markup manual unsolved info" type="info" info_id="">趙成美為左中郎將，</span><span class="markup manual unsolved info" type="info" info_id="">押左營；</span><span class="markup manual unsolved info" type="info" info_id="">閭弘道為右中郎將，</span>押右營；<span class="markup manual unsolved info" type="info" info_id="">安摩訶為郎將、後軍總管；</span><span class="markup manual unsolved info" type="info" info_id="">王孝志為右將軍、前軍總管。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">又以蔡州長史韋慶禮為銀青光祿大夫，</span>行其府司馬。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">凡署九品已上官五百餘人。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">令道士及僧轉讀諸經，</span>以祈事集，家僮、戰士咸帶符以闢兵。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">其所署官皆迫脅見從，</span>本無鬥志，<span class="markup manual unsolved info" type="info" info_id="">惟裴守德實與之同。

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">守德驍勇，</span>善騎射，貞將起事，<span class="markup manual unsolved info" type="info" info_id="">便以女良鄉縣主妻之，</span><span class="markup manual unsolved info" type="info" info_id="">而委以爪牙心腹之任。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">

則天命左豹韜衛大將軍麴崇裕為中軍大總管，</span></span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">夏官尚書岑長倩為後軍大總管，</span>率兵十萬討之，<span class="markup manual unsolved info" type="info" info_id="">仍令鳳閣侍郎張光輔為諸軍節度。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>於是制削貞及沖屬籍，改姓虺氏。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">崇裕等軍至蔡州城東四十里，</span><span class="markup manual unsolved info" type="info" info_id="">貞命少子規及裴守德拒戰。

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>規等兵潰而歸，貞大懼，閉門自守。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">裴守德排閣入，</span><span class="markup manual unsolved info" type="info" info_id="">問王安在，</span>意欲殺貞以自購也。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>官軍進逼州城，貞家僮悉力衛，貞曰：「事即如此，豈得受戮辱，當須自為計。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>」貞乃飲藥而死。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>家僮方始一時散，舍仗就擒。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>規亦縊其母自殺，<span class="markup manual unsolved info" type="info" info_id="">守德攜良鄉縣主亦同縊於別所。

</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">麴崇裕斬貞父子及裴守德等，</span>傳首東都，梟於闕下。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">貞起兵凡二十日而敗。

</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">貞之在蔡州，</span>數奏免所部租賦以結人心，家僮千人，馬數千匹，外托以畋獵，<span class="markup manual unsolved info" type="info" info_id="">內實習武備。

</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">嘗游於城西水門橋，</span><span class="markup manual unsolved info" type="info" info_id="">臨水自鑒，</span>不見其首，心甚惡之，未幾而及禍。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>神龍初，追復爵土，與子沖俱復舊姓。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>初，貞將起兵，<span class="markup manual unsolved info" type="info" info_id="">作書與壽州刺史、駙馬都尉趙瑰曰：「佇總義兵，</span>來入貴境。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>」瑰甚喜，復許率兵相應。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">瑰妻常樂長公主，</span><span class="markup manual unsolved info" type="info" info_id="">高祖第七女，</span><span class="markup manual unsolved info" type="info" info_id="">和思皇后之母也，</span><span class="markup manual unsolved info" type="info" info_id="">謂其使曰：「為我報越王，</span>與其進不與其退。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">爾諸王若是男兒，</span><span class="markup manual unsolved info" type="info" info_id="">不應至許時尚未舉動。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">我常見耆老云，</span><span class="markup manual unsolved info" type="info" info_id="">隋文帝將篡奪周室，</span><span class="markup manual unsolved info" type="info" info_id="">尉遲迥是周家外甥，</span><span class="markup manual unsolved info" type="info" info_id="">猶能起兵相州，</span><span class="markup manual unsolved info" type="info" info_id="">連結突厥，</span>天下聞風，莫不響應。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>況爾諸王，並國家懿親，宗社是托，<span class="markup manual unsolved info" type="info" info_id="">豈不學尉遲迥感恩效節，</span>舍生取義耶？

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>夫為臣子，若救國家則為忠，不救則為逆。

</span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">諸王必須以匡救為急，</span><span class="markup manual unsolved info" type="info" info_id="">不可虛生浪死，</span>取笑於後代。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span>」及貞等敗，瑰與公主亦伏誅。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span></span></pre></div>