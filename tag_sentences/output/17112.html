<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="17112" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">陸秀夫，</span><span class="markup manual unsolved info" type="info" info_id="">字君實，</span><span class="markup manual unsolved info" type="info" info_id="">楚州鹽城人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>生三歲，<span class="markup manual unsolved info" type="info" info_id="">其父徙家鎮江。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>稍長，<span class="markup manual unsolved info" type="info" info_id="">從其鄉人孟先生學，</span>孟之徒恆百餘，<span class="markup manual unsolved info" type="info" info_id="">獨指秀夫曰：「此非凡兒也。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">」景定元年，</span>登進士第。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">李庭芝鎮淮南，</span>聞其名，闢置幕中。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>時天下稱得士多者，<span class="markup manual unsolved info" type="info" info_id="">以淮南為第一，</span>號「小朝廷」。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">

秀夫才思清麗，</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">一時文人少能及之。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>性沉靜，不茍求人知，每僚吏至閣，賓主交歡，<span class="markup manual unsolved info" type="info" info_id="">秀夫獨斂焉無一語。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>或時宴集府中，坐尊俎間，矜莊終日，未嘗少有希合。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>至察其事，皆治，<span class="markup manual unsolved info" type="info" info_id="">庭芝益器之，</span>雖改官不使去己，<span class="markup manual unsolved info" type="info" info_id="">就幕三遷至主管機宜文字。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">咸淳十年，</span><span class="markup manual unsolved info" type="info" info_id="">庭芝制置淮東，</span>擢參議官。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>德祐元年，邊事急，諸僚屬多亡者，<span class="markup manual unsolved info" type="info" info_id="">惟秀夫數人不去。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">庭芝上其名，</span><span class="markup manual unsolved info" type="info" info_id="">除司農寺丞，</span><span class="markup manual unsolved info" type="info" info_id="">累擢至宗正少卿兼權起居舍人。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>

二年正月，</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">以禮部侍郎使軍前請和，</span>不就而反。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">二王走溫州，</span><span class="markup manual unsolved info" type="info" info_id="">秀夫與蘇劉義追從之，</span><span class="markup manual unsolved info" type="info" info_id="">使人召陳宜中、張世傑等皆至，</span><span class="markup manual unsolved info" type="info" info_id="">遂相與立益王於福州。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">進端明殿學士、簽書樞密院事。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">宜中以秀夫久在兵間，</span>知軍務，每事咨訪始行，<span class="markup manual unsolved info" type="info" info_id="">秀夫亦悉心贊之，</span>無不自盡。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">旋與議宜中不合，</span><span class="markup manual unsolved info" type="info" info_id="">宜中使言者劾罷之。

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span><span class="markup manual unsolved info" type="info" info_id="">張世傑讓宜中曰：「此何如時，</span>動以臺諫論人？

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">」宜中皇恐，</span><span class="markup manual unsolved info" type="info" info_id="">亟召秀夫還。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">

時君臣播越海濱，</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>庶事疏略，<span class="markup manual unsolved info" type="info" info_id="">楊太妃垂簾，</span>與群臣語猶自稱奴。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">每時節朝會，</span><span class="markup manual unsolved info" type="info" info_id="">秀夫儼然正笏立，</span>如治朝，<span class="markup manual unsolved info" type="info" info_id="">或時在行中，</span>淒然泣下，以朝衣拭淚，衣盡浥，左右無不悲動者。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>屬井澳風，王以驚疾殂，群臣皆欲散去。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">秀夫曰：「度宗皇帝一子尚在，</span>將焉置之？

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">古人有以一旅一成中興者，</span>今百官有司皆具，士卒數萬，<span class="markup manual unsolved info" type="info" info_id="">天若未欲絕宋，</span><span class="markup manual unsolved info" type="info" info_id="">此豈不可為國邪？

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">」乃與眾共立衛王。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">時陳宜中往占城，</span><span class="markup manual unsolved info" type="info" info_id="">以與世傑不協，</span>屢召不至。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">乃以秀夫為左丞相，</span><span class="markup manual unsolved info" type="info" info_id="">與世傑共秉政。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">時世傑駐兵崖山，</span><span class="markup manual unsolved info" type="info" info_id="">秀夫外籌軍旅，</span>內調工役，凡有所述作，又盡出其手。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>雖匆遽流離中，<span class="markup manual unsolved info" type="info" info_id="">猶日書《大學章句》以勸講。

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">

至元十六年二月，</span></span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">崖山破，</span><span class="markup manual unsolved info" type="info" info_id="">秀夫走衛王舟，</span><span class="markup manual unsolved info" type="info" info_id="">而世傑、劉義各斷維去，</span><span class="markup manual unsolved info" type="info" info_id="">秀夫度不可脫，</span>乃杖劍驅妻子入海，即負王赴海死，<span class="markup manual unsolved info" type="info" info_id="">年四十四。

</span></span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">

翰林學士劉鼎孫亦驅家屬並輜重沉海，</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>不死被執，搒掠無完膚，一夕得脫，卒蹈海。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">鼎孫字伯鎮，</span><span class="markup manual unsolved info" type="info" info_id="">江陵人，</span>進士也。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">

方秀夫海上時，</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">記二王事為一書甚悉，</span><span class="markup manual unsolved info" type="info" info_id="">以授禮部侍郎鄧光薦曰：「君後死，</span><span class="markup manual unsolved info" type="info" info_id="">幸傳之。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">」其後崖山平，</span><span class="markup manual unsolved info" type="info" info_id="">光薦以其書還廬陵。

</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">大德初，</span><span class="markup manual unsolved info" type="info" info_id="">光薦卒，</span><span class="markup manual unsolved info" type="info" info_id="">其書存亡無從知，</span><span class="markup manual unsolved info" type="info" info_id="">故海上之事，</span>世莫得其詳云。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span></span></pre></div>