<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="28846" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">趙秉文，</span><span class="markup manual unsolved info" type="info" info_id="">字周臣，</span><span class="markup manual unsolved info" type="info" info_id="">磁州滏陽人也。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>幼穎悟，讀書若夙習。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">登大定二十五年進士第，</span><span class="markup manual unsolved info" type="info" info_id="">調安塞簿，</span><span class="markup manual unsolved info" type="info" info_id="">以課最遷邯鄲令，</span><span class="markup manual unsolved info" type="info" info_id="">再遷唐山。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">丁父憂，</span><span class="markup manual unsolved info" type="info" info_id="">用薦者起復南京路轉運司都勾判官。

</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">明昌六年，</span><span class="markup manual unsolved info" type="info" info_id="">入為應奉翰林文字，</span>同知制誥。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">上書論宰相胥持國當罷，</span><span class="markup manual unsolved info" type="info" info_id="">宗室守貞可大用。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">章宗召問，</span>言頗差異，<span class="markup manual unsolved info" type="info" info_id="">於是命知大興府事內族膏等鞫之。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">秉文初不肯言，</span>詰其僕，歷數交游者，<span class="markup manual unsolved info" type="info" info_id="">秉文乃曰：「初欲上言，</span><span class="markup manual unsolved info" type="info" info_id="">嘗與修撰王庭筠、御史周昂、省令史潘豹、鄭贊道、高坦等私議。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">」庭筠等皆下獄，</span>決罰有差。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">有司論秉文上書狂妄，</span>法當追解，<span class="markup manual unsolved info" type="info" info_id="">上不欲以言罪人，</span>遂特免焉。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">當時為之語曰：「古有朱雲，</span><span class="markup manual unsolved info" type="info" info_id="">今有秉文，</span><span class="markup manual unsolved info" type="info" info_id="">朱雲攀檻，</span><span class="markup manual unsolved info" type="info" info_id="">秉文攀人。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>」士大夫莫不恥之。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>坐是久廢，<span class="markup manual unsolved info" type="info" info_id="">後起為同知岢嵐軍州事，</span><span class="markup manual unsolved info" type="info" info_id="">轉北京路轉運司支度判官。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>承安五年冬十月，陰晦連日，<span class="markup manual unsolved info" type="info" info_id="">宰相張萬公入對，</span><span class="markup manual unsolved info" type="info" info_id="">上顧謂萬公曰：「卿言天日晦冥，</span><span class="markup manual unsolved info" type="info" info_id="">亦猶人君用人邪正不分，</span>極有理。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">若趙秉文曩以言事降授，</span>聞其人有才藻，工書翰，<span class="markup manual unsolved info" type="info" info_id="">又且敢言，</span><span class="markup manual unsolved info" type="info" info_id="">朕非棄不用，</span><span class="markup manual unsolved info" type="info" info_id="">以北邊軍事方興，</span><span class="markup manual unsolved info" type="info" info_id="">姑試之耳。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">」泰和二年，</span>召為戶部主事，<span class="markup manual unsolved info" type="info" info_id="">遷翰林修撰。

</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>十月，<span class="markup manual unsolved info" type="info" info_id="">出為寧邊州刺史。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>三年，<span class="markup manual unsolved info" type="info" info_id="">改平定州。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>前政苛於用刑，每聞赦將至，先掊賊死乃拜赦，而盜愈繁。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">秉文為政，</span><span class="markup manual unsolved info" type="info" info_id="">一從寬簡，</span>旬月盜悉屏跡。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>歲饑，出祿粟倡豪民以賑，全活者甚眾。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">

大安初，</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>北兵南嚮，<span class="markup manual unsolved info" type="info" info_id="">召秉文與待制趙資道論備邊策，</span><span class="markup manual unsolved info" type="info" info_id="">秉文言：「今我軍聚於宣德，</span>城小，列營其外，涉暑雨，器械弛敗，人且病，俟秋敵至將不利矣。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">可遣臨潢一軍搗其虛，</span><span class="markup manual unsolved info" type="info" info_id="">則山西之圍可解，</span>兵法所謂『出其不意、攻其必救』者也。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">」衛王不能用，</span><span class="markup manual unsolved info" type="info" info_id="">其秋宣德果以敗聞。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>尋為兵部郎中，<span class="markup manual unsolved info" type="info" info_id="">兼翰林修撰，</span><span class="markup manual unsolved info" type="info" info_id="">俄轉翰林直學士。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>

貞祐初，</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">建言時事可行者三：一遷都，</span>二導河，三封建。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">朝廷略施行之。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>明年，上書願為國家守殘破一州，<span class="markup manual unsolved info" type="info" info_id="">以宣布朝廷恤民之意，</span>且曰：「陛下勿謂書生不知兵，<span class="markup manual unsolved info" type="info" info_id="">顏真卿、張巡、許遠輩以身許國，</span>亦書生也。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">」又曰：「使臣死而有益於國，</span><span class="markup manual unsolved info" type="info" info_id="">猶勝坐糜廩祿為無用之人。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">」上曰：「秉文志固可尚，</span>然方今翰苑尤難其人，卿宿儒，當在左右。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>」不許。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>四年，<span class="markup manual unsolved info" type="info" info_id="">拜翰林侍講學士，</span>言：「寶券滯塞，蓋朝廷初議更張，<span class="markup manual unsolved info" type="info" info_id="">市肆已妄傳其不用，</span><span class="markup manual unsolved info" type="info" info_id="">因之抑遏，</span>漸至廢絕。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>臣愚以為宜立回易務，<span class="markup manual unsolved info" type="info" info_id="">令近上職官通市道者掌之，</span>給以銀鈔粟麥縑帛之類，權其低昂而出納。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">」詔有司議行之。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>

興定元年，</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">轉侍讀學士。

</span></span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>拜禮部尚書，<span class="markup manual unsolved info" type="info" info_id="">兼侍讀學士，</span>同修國史，<span class="markup manual unsolved info" type="info" info_id="">知集賢院事。

</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">又明年，</span>知貢舉，坐取進士盧亞重用韻，削兩階，因請致仕。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">金自泰和、大安以來，</span><span class="markup manual unsolved info" type="info" info_id="">科舉之文其弊益甚。

</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>蓋有司惟守格法，所取之文卑陋陳腐，<span class="markup manual unsolved info" type="info" info_id="">茍合程度而已，</span>稍涉奇峭，即遭絀落，於是文風大衰。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>貞祐初，<span class="markup manual unsolved info" type="info" info_id="">秉文為省試，</span><span class="markup manual unsolved info" type="info" info_id="">得李獻能賦，</span>雖格律稍疏而詞藻頗麗，擢為第一。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>舉人遂大喧噪，愬於臺省，<span class="markup manual unsolved info" type="info" info_id="">以為趙公大壞文格，</span>且作詩謗之，<span class="markup manual unsolved info" type="info" info_id="">久之方息。

</span></span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">俄而獻能復中宏詞，</span><span class="markup manual unsolved info" type="info" info_id="">入翰林，</span><span class="markup manual unsolved info" type="info" info_id="">而秉文竟以是得罪。

</span></span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>

五年，</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>復為禮部尚書，入謝，上曰：「卿春秋高，<span class="markup manual unsolved info" type="info" info_id="">以文章故須復用卿。

</span></span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">」秉文以身受厚恩，</span>無以自效，<span class="markup manual unsolved info" type="info" info_id="">願開忠言、廣聖慮，</span>每進見從容為上言，人主當儉勤、慎兵刑，所以祈天永命者，上嘉納焉。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">哀宗即位，</span>再乞致仕，不許。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">改翰林學士，</span>同修國史，兼益政院說書官。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">以上嗣德在初，</span>當日親經史以自裨益，<span class="markup manual unsolved info" type="info" info_id="">進《無逸直解》、《貞觀政要》、《申鑒》各一通。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">

正大九年正月，</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">汴京戒嚴，</span><span class="markup manual unsolved info" type="info" info_id="">上命秉文為赦文，</span>以布宣悔悟哀痛之意。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">秉文指事陳義，</span>辭情俱盡。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>及兵退，<span class="markup manual unsolved info" type="info" info_id="">大臣欲稱賀，</span>且命為表，<span class="markup manual unsolved info" type="info" info_id="">秉文曰：「《春秋》『新宮火，</span>三日哭』。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>今園陵如此，<span class="markup manual unsolved info" type="info" info_id="">酌之以禮，</span>當慰不當賀。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span>」遂已。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>時年已老，<span class="markup manual unsolved info" type="info" info_id="">日以時事為憂，</span>雖食息頃不能忘。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span><span class="markup manual unsolved info" type="info" info_id="">每聞一事可便民，</span><span class="markup manual unsolved info" type="info" info_id="">一士可擢用，</span>大則拜章，小則為當路者言，<span class="markup manual unsolved info" type="info" info_id="">殷勤鄭重，</span>不能自已。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>三月，草《開興改元詔》，閭巷間皆能傳誦，<span class="markup manual unsolved info" type="info" info_id="">洛陽人拜詔畢，</span>舉城痛哭，其感人如此。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>是年五月壬辰，卒，<span class="markup manual unsolved info" type="info" info_id="">年七十四，</span><span class="markup manual unsolved info" type="info" info_id="">積官至資善大夫、上護軍、天水郡侯。

</span></span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span><span class="markup manual unsolved info" type="info" info_id="">

正大間，</span></span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span><span class="markup manual unsolved info" type="info" info_id="">同楊雲翼作《龜鑒萬年錄》上之。

</span></span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>又因進講，<span class="markup manual unsolved info" type="info" info_id="">與雲翼共集自古治術，</span><span class="markup manual unsolved info" type="info" info_id="">號《君臣政要》為一編以進焉。

</span></span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">秉文自幼至老未嘗一日廢書，</span>著《易叢說》十卷，<span class="markup manual unsolved info" type="info" info_id="">《中庸說》一卷，</span><span class="markup manual unsolved info" type="info" info_id="">《揚子發微》一卷，</span><span class="markup manual unsolved info" type="info" info_id="">《太玄箋贊》六卷，</span><span class="markup manual unsolved info" type="info" info_id="">《文中子類說》一卷，</span><span class="markup manual unsolved info" type="info" info_id="">《南華略釋》一卷，</span>《列子補注》一卷，<span class="markup manual unsolved info" type="info" info_id="">刪集《論語》、《孟子解》各一十卷，</span><span class="markup manual unsolved info" type="info" info_id="">《資暇錄》一十五卷，</span><span class="markup manual unsolved info" type="info" info_id="">所著文章號《滏水集》者三十卷。

</span></span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">

秉文之文長於辨析，</span></span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>極所欲言而止，不以繩墨自拘。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span>七言長詩筆勢縱放，不拘一律，律詩壯麗，小詩精絕，<span class="markup manual unsolved info" type="info" info_id="">多以近體為之，</span>至五言古詩則沉鬱頓挫。

</span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>字畫則草書尤遒勁。

</span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span>朝使至自河、湟者，<span class="markup manual unsolved info" type="info" info_id="">多言夏人問秉文及王庭筠起居狀，</span><span class="markup manual unsolved info" type="info" info_id="">其為四方所重如此。

</span></span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span><span class="markup manual unsolved info" type="info" info_id="">

為人至誠樂易，</span></span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span><span class="markup manual unsolved info" type="info" info_id="">與人交不立崖岸，</span><span class="markup manual unsolved info" type="info" info_id="">未嘗以大名自居。

</span></span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>仕五朝，官六卿，自奉養如寒士。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">楊雲翼嘗與秉文代掌文柄，</span>時人號「楊趙」。

</span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span>然晚年頗以禪語自污，<span class="markup manual unsolved info" type="info" info_id="">人亦以為秉文之恨云。

</span></span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span></span></pre></div>