<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="58574" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">黃爵滋，</span><span class="markup manual unsolved info" type="info" info_id="">字樹齋，</span><span class="markup manual unsolved info" type="info" info_id="">江西宜黃人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">道光三年進士，</span><span class="markup manual unsolved info" type="info" info_id="">選庶吉士，</span>授編修，遷御史、給事中。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">以直諫負時望，</span>遇事鋒發，<span class="markup manual unsolved info" type="info" info_id="">無所回避，</span>言屢被採納。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">十五年，</span>特擢鴻臚寺卿。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">詔以爵滋及科道中馮贊勛、金應麟、曾望顏諸人均敢言，</span>故特加擢任，風勵言官，開忠諫之路，<span class="markup manual unsolved info" type="info" info_id="">勉其勿因驟得升階，</span>即圖保位，並以誥誡臣工焉。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">尋疏陳察天道，</span>廣言路，儲將才，制匪民，整飭京城營衛，申嚴外夷防禁六事，<span class="markup manual unsolved info" type="info" info_id="">又陳漕、河積弊，</span>均下議行。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">

時英吉利船艦屢至閩、浙、江南、山東洋面游奕，</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>測繪山川地圖。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">爵滋疏言：「外國不可盡以恩撫，</span>而沿海無備可危。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>」十八年，上禁煙議疏曰：「竊見近年銀價遞增，每銀一兩，易制錢一千六百有零，非耗銀於內地，實漏銀於外洋也。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>蓋自鴉片流入中國，<span class="markup manual unsolved info" type="info" info_id="">道光三年以前，</span>每歲漏銀數百萬兩，其初不過紈褲子弟習為浮靡。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>嗣後上自官府搢紳，下至工商優隸，以及婦女僧道，隨在吸食。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>粵省奸商勾通兵弁，用扒龍、快蟹等船，運銀出洋，運煙入口。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">故自道光三年至十一年，</span>歲漏銀一千七八百萬兩；十一年至十四年，歲漏銀二千餘萬兩；十四年至今，漸漏至三千萬之多；<span class="markup manual unsolved info" type="info" info_id="">福建、浙江、山東、天津各海口合之亦數千萬兩。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">以中土有用之財，</span>填海外無窮之壑，易此害人之物，漸成病國之憂，<span class="markup manual unsolved info" type="info" info_id="">年復一年，</span>不知伊於胡底。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>各省州縣地丁錢糧，徵錢為多，及辦奏銷，以錢為銀，前此多有贏餘，今則無不賠貼。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>各省鹽商賣鹽得錢，交課用銀，昔之爭為利藪者，今則視為畏途。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>若再數年，銀價愈貴，<span class="markup manual unsolved info" type="info" info_id="">奏銷如何能辦？

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">積課如何能清？

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>設有不測之用，<span class="markup manual unsolved info" type="info" info_id="">又如何能支？

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>今天下皆知漏卮在鴉片，<span class="markup manual unsolved info" type="info" info_id="">而未知所以禁也。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>夫耗銀之多，由於販煙之盛；販煙之盛，由於食煙之眾。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>無吸食自無興販，無興販則外洋之煙自不來矣。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>宜先重治吸食，臣請皇上準給一年期限戒煙，<span class="markup manual unsolved info" type="info" info_id="">雖至深之癮，</span><span class="markup manual unsolved info" type="info" info_id="">未有不能斷絕者。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">至一年仍然服食，</span>是不奉法之亂民，加之重刑不足恤。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>舊例吸煙罪止枷杖，<span class="markup manual unsolved info" type="info" info_id="">其不指出興販者，</span>罪止杖一百、徒三年，俱系活罪。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>斷癮之苦，甚於枷杖與徒，故不肯斷絕。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>若罪以死論，臨刑之慘急，苦於斷癮之茍延，<span class="markup manual unsolved info" type="info" info_id="">臣知其原死於家而不原死於市。

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">況我皇上雷霆之威，</span>赫然震怒，雖愚頑沉溺之久，<span class="markup manual unsolved info" type="info" info_id="">自足以發聾振瞶。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">皇上之旨嚴，</span>則奉法之吏肅，犯法之人畏。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>一年之內，<span class="markup manual unsolved info" type="info" info_id="">尚未用刑，</span>十已戒其八九。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">已食者藉國法以保餘生，</span>未食者因炯戒以全身命，<span class="markup manual unsolved info" type="info" info_id="">止闢之大權，</span><span class="markup manual unsolved info" type="info" info_id="">即好生之盛德也。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>伏請飭諭各督撫嚴行清查保甲，初先曉諭，<span class="markup manual unsolved info" type="info" info_id="">定於一年後取具五家互結，</span><span class="markup manual unsolved info" type="info" info_id="">準令舉發，</span>給予優獎。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">倘有容隱，</span>本犯照新例處死，互結之家照例治罪。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">通都大邑，</span>往來客商，責成店鋪，<span class="markup manual unsolved info" type="info" info_id="">如有容留食煙之人，</span>照窩藏匪類治罪。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">文武大小各官，</span>照常人加等，子孫不準考試。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>官親幕友家丁，除本犯治罪外，本管官嚴加議處。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">滿、漢官兵，</span><span class="markup manual unsolved info" type="info" info_id="">照地方官保甲辦理；</span>管轄失察之人，照地方官辦理。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">庶幾軍民一體，</span>上下肅清，漏卮可塞，銀價不至再昂，然後講求理財之方，<span class="markup manual unsolved info" type="info" info_id="">誠天下萬世臣民之福也。

</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>」疏上，上深韙之，下疆臣各抒所見，<span class="markup manual unsolved info" type="info" info_id="">速議章程。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>

先是，</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">太常寺少卿許乃濟疏言，</span>煙禁雖嚴，<span class="markup manual unsolved info" type="info" info_id="">閉關不可，</span>徒法不行，請仍用舊制納稅，以貨易貨，不得用銀購買，吸食罪名，專重官員、士子、兵丁，時皆謂非政體。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>爵滋劾乃濟，罷其職，<span class="markup manual unsolved info" type="info" info_id="">連擢爵滋大理寺少卿、通政使、禮部侍郎，</span>調刑部。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>十九年，<span class="markup manual unsolved info" type="info" info_id="">廷臣議定販煙、吸煙罪名新例，</span>略如爵滋所請。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">

林則徐至粵，</span></span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>盡焚躉船存煙，<span class="markup manual unsolved info" type="info" info_id="">議外國人販煙罪。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>英領事義律不就約束，兵釁遂開。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>二十年，<span class="markup manual unsolved info" type="info" info_id="">命爵滋偕左都御史祁俊藻赴福建查辦禁煙，</span><span class="markup manual unsolved info" type="info" info_id="">與總督鄧廷楨籌備海防。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span>洎英兵來犯，<span class="markup manual unsolved info" type="info" info_id="">廷楨屢挫敵於廈門，</span>上疑之。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">爵滋與俊藻方至浙江按事，</span><span class="markup manual unsolved info" type="info" info_id="">復命赴福建察奏。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">疏陳：「廷楨所奏不誣；</span><span class="markup manual unsolved info" type="info" info_id="">定海不可不速復；</span><span class="markup manual unsolved info" type="info" info_id="">水師有專門之技，</span>宜破格用人。

</span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">」具言戰守方略。

</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">又言浙江為閩、粵之心腹，</span><span class="markup manual unsolved info" type="info" info_id="">與江蘇為脣齒，</span><span class="markup manual unsolved info" type="info" info_id="">請飭伊里布不可偏聽琦善，</span>信敵必退。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>及回京，復極言英人勞師襲遠不足慮，宜竟與絕市，募兵節餉，為持久計，以海防圖進。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">既而琦善在粵議撫不得要領，</span>連歲命將出師，<span class="markup manual unsolved info" type="info" info_id="">廣東、浙江皆不利。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">二十二年，</span>英兵由海入江，<span class="markup manual unsolved info" type="info" info_id="">乃定和議於江寧，</span>煙禁自此弛矣。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span>尋丁父憂去官。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>

爵滋為御史時，</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>稽察戶部銀庫，<span class="markup manual unsolved info" type="info" info_id="">嘗疏言庫丁輕收虧帑之弊。

</span></span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span><span class="markup manual unsolved info" type="info" info_id="">二十三年，</span>銀庫虧空九百萬兩事發，追論管庫、查庫諸臣，罪皆褫職責賠，賠既足，次第予官。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>爵滋以員外郎候補，病足家居，<span class="markup manual unsolved info" type="info" info_id="">上猶時問其何在。

</span></span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span>三十年，至京，會上崩，遂不出。

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span>逾三年，卒。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span><span class="markup manual unsolved info" type="info" info_id="">

爵滋以詩名，</span></span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span>喜交游，每夜閉閣草奏，日騎出，遍視諸故人名士，飲酒賦詩，意氣豪甚。

</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span>及創議禁煙，始終主戰，<span class="markup manual unsolved info" type="info" info_id="">一時以為清流眉目。

</span></span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>所著奏議、詩文集行於世。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span></span></pre></div>