<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="402819" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">徒單鎰本名按出，</span><span class="markup manual unsolved info" type="info" info_id="">上京路速速保子猛安人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>父烏輦，<span class="markup manual unsolved info" type="info" info_id="">北京副留守。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>鎰穎悟絕倫，甫七歲，習女直字。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">大定四年，</span>詔以女直字譯書籍。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>五年，<span class="markup manual unsolved info" type="info" info_id="">翰林侍講學士徒單子溫進所譯《貞觀政要》、《白氏策林》等書。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>六年，<span class="markup manual unsolved info" type="info" info_id="">復進《史記》、《西漢書》，</span><span class="markup manual unsolved info" type="info" info_id="">詔頒行之。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">選諸路學生三十餘人，</span><span class="markup manual unsolved info" type="info" info_id="">令編修官溫迪罕締達教以古書，</span>習作詩、策。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>鎰在選中，最精詣，遂通契丹大小字及漢字，<span class="markup manual unsolved info" type="info" info_id="">該習經史。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">久之，</span><span class="markup manual unsolved info" type="info" info_id="">樞密使完顏思敬請教女直人舉進士，</span>下尚書省議。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>奏曰：「初立女直進士科，且免鄉、府兩試，其禮部試、廷試，<span class="markup manual unsolved info" type="info" info_id="">止對策一道，</span>限字五百以上成。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">在都設國子學，</span>諸路設府學，<span class="markup manual unsolved info" type="info" info_id="">並以新進士充教授，</span>士民子弟願學者聽。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>歲久，學者當自眾，<span class="markup manual unsolved info" type="info" info_id="">即同漢人進士三年一試。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">」從之。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">十三年八月，</span>詔策女直進士，<span class="markup manual unsolved info" type="info" info_id="">問以求賢為治之道。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">侍御史完顏蒲涅、太常博士李晏、應奉翰林文字阿不罕德甫、移刺傑、中都路都轉運副使奚釭考試鎰等二十七人及第。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>鎰授兩官，<span class="markup manual unsolved info" type="info" info_id="">餘授一官，</span><span class="markup manual unsolved info" type="info" info_id="">上三人為中都路教授，</span>四名以下除各路教授。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">十五年，</span><span class="markup manual unsolved info" type="info" info_id="">詔譯諸經，</span><span class="markup manual unsolved info" type="info" info_id="">著作佐郎溫迪罕締達、編修官宗璧、尚書省譯史阿魯、吏部令史楊克忠譯解，</span><span class="markup manual unsolved info" type="info" info_id="">翰林修撰移刺傑、應奉翰林文字移刺履講究其義。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">鎰自中都路教授選為國子助教。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">左丞相紇石烈良弼嘗到學中與鎰談論，</span>深加禮敬。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>丁母憂，起復國史院編修官。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span><span class="markup manual unsolved info" type="info" info_id="">

世宗嘗問太尉完顏守道曰：「徒單鎰何如人也？

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">」守道對曰：「有材力，</span><span class="markup manual unsolved info" type="info" info_id="">可任政事。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>」上曰：「然，<span class="markup manual unsolved info" type="info" info_id="">當以劇任處之。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>」又曰：「鎰容止溫雅，其心平易。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">」久之，</span>兼修起居注，<span class="markup manual unsolved info" type="info" info_id="">累遷翰林待制，</span>兼右司員外郎。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">獻《漢光武中興賦》，</span><span class="markup manual unsolved info" type="info" info_id="">世宗大悅曰：「不設此科，</span>安得此人。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">」

章宗即位，</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>遷左諫議大夫，兼吏部侍郎。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">明昌元年，</span><span class="markup manual unsolved info" type="info" info_id="">為御史中丞。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>無何，拜參知政事，兼修國史。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>鎰言：「人生有欲，<span class="markup manual unsolved info" type="info" info_id="">不限以制，</span><span class="markup manual unsolved info" type="info" info_id="">則侈心無極。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>今承平日久，<span class="markup manual unsolved info" type="info" info_id="">當慎行此道，</span><span class="markup manual unsolved info" type="info" info_id="">以為經久之治。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">」章宗銳意於治平，</span>鎰上書，其略曰：「臣竊觀唐、虞之書，<span class="markup manual unsolved info" type="info" info_id="">其臣之進言於君曰『戒哉』，</span><span class="markup manual unsolved info" type="info" info_id="">『懋哉』，</span>曰『吁』，曰『都』。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>既陳其戒，復導其美。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>君之為治也，<span class="markup manual unsolved info" type="info" info_id="">必曰：『稽于眾，</span>舍己從人』。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">既能聽之，</span><span class="markup manual unsolved info" type="info" info_id="">又能行之，</span><span class="markup manual unsolved info" type="info" info_id="">又從而興起之。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span><span class="markup manual unsolved info" type="info" info_id="">君臣上下之間相與如此。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">陛下繼興隆之運，</span><span class="markup manual unsolved info" type="info" info_id="">撫太平之基，</span><span class="markup manual unsolved info" type="info" info_id="">誠宜稽古崇德，</span>留意於此，無因物以好惡喜怒，無以好惡喜怒輕忽小善，不恤人言。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>夫上下之情有通塞，天地之運有否泰。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">唐陸贄嘗陳隔塞之九弊，</span>上有其六，下有其三。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>陛下能慎其六，為臣子者敢不慎其三哉！

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>上下之情既通，<span class="markup manual unsolved info" type="info" info_id="">則大綱舉而群目張矣。

</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">」進尚書右丞，</span>修史如故。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>

三年，</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">罷為橫海軍節度使，</span><span class="markup manual unsolved info" type="info" info_id="">改定武軍節度使，</span><span class="markup manual unsolved info" type="info" info_id="">知平陽府事。

</span></span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>先是，<span class="markup manual unsolved info" type="info" info_id="">鄭王永蹈判定武軍，</span><span class="markup manual unsolved info" type="info" info_id="">鎬王永中判平陽府，</span>相繼得罪，連引者眾，上疑其有黨，<span class="markup manual unsolved info" type="info" info_id="">或命節度定武，</span><span class="markup manual unsolved info" type="info" info_id="">繼又知平陽焉。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">改西京留守。

</span></span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>承安三年，<span class="markup manual unsolved info" type="info" info_id="">改上京留守。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span>五年，<span class="markup manual unsolved info" type="info" info_id="">上問宰臣：「徒單鎰與宗浩孰優？

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">」平章政事張萬公對曰：「皆才能之士，</span>鎰似優者。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>鎰有執守，<span class="markup manual unsolved info" type="info" info_id="">宗浩多數耳。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">」上曰：「何謂多數？

</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">」萬公曰：「宗浩微似趨合。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>」上曰：「卿言是也。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>」頃之，<span class="markup manual unsolved info" type="info" info_id="">鎰拜平章政事，</span><span class="markup manual unsolved info" type="info" info_id="">封濟國公。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">

淑妃李氏擅寵，</span></span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span>兄弟恣橫，<span class="markup manual unsolved info" type="info" info_id="">朝臣往往出入其門。

</span></span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span><span class="markup manual unsolved info" type="info" info_id="">是時烈風昏噎連日，</span><span class="markup manual unsolved info" type="info" info_id="">詔問變異之由。

</span></span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span><span class="markup manual unsolved info" type="info" info_id="">鎰上疏略曰：「仁、義、禮、智、信謂之五常，</span><span class="markup manual unsolved info" type="info" info_id="">父義、母慈、兄友、弟敬、子孝謂之五德。

</span></span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span><span class="markup manual unsolved info" type="info" info_id="">今五常不立，</span><span class="markup manual unsolved info" type="info" info_id="">五德不興，</span><span class="markup manual unsolved info" type="info" info_id="">縉紳學古之士棄禮義，</span>忘廉恥，細民違道畔義，迷不知返，<span class="markup manual unsolved info" type="info" info_id="">背毀天常，</span>骨內相殘，動傷和氣，此非一朝一夕之故也。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span><span class="markup manual unsolved info" type="info" info_id="">今宜正薄俗，</span>順人心，父父子子夫夫婦婦，各得其道，然後和氣普洽，<span class="markup manual unsolved info" type="info" info_id="">福祿薦臻矣。

</span></span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span><span class="markup manual unsolved info" type="info" info_id="">」因論：「為政之術，</span>其急有二。

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span><span class="markup manual unsolved info" type="info" info_id="">一曰正臣下之心。

</span></span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>竊見群下不明禮義，趨利者眾，<span class="markup manual unsolved info" type="info" info_id="">何以責小民之從化哉。

</span></span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">其用人也，</span><span class="markup manual unsolved info" type="info" info_id="">德器為上，</span><span class="markup manual unsolved info" type="info" info_id="">才美為下，</span><span class="markup manual unsolved info" type="info" info_id="">兼之者待以不次，</span>才下行美者次之，雖有才能，<span class="markup manual unsolved info" type="info" info_id="">行義無取者，</span>抑而下之，<span class="markup manual unsolved info" type="info" info_id="">則臣下之趨向正矣。

</span></span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span>其二曰導學者之志。

</span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span><span class="markup manual unsolved info" type="info" info_id="">教化之行，</span><span class="markup manual unsolved info" type="info" info_id="">興于學校。

</span></span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span>今學者失其本真，<span class="markup manual unsolved info" type="info" info_id="">經史雅奧，</span>委而不習，藻飾虛詞，釣取祿利，乞令取士兼問經史故實，<span class="markup manual unsolved info" type="info" info_id="">使學者皆守經學，</span><span class="markup manual unsolved info" type="info" info_id="">不惑於近習之靡，</span><span class="markup manual unsolved info" type="info" info_id="">則善矣。

</span></span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>」又曰：「凡天下之事，叢來者非一端，形似者非一體，法制不能盡，隱於近似，乃生異論。

</span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span>孔子曰：『義者天下之制也。

</span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span>』《記》曰：『義為斷之節。

</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span>』伏望陛下臨制萬機，事有異議，少凝聖慮，尋繹其端，則裁斷有定，而疑可辨矣。

</span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>」鎰言皆切時弊，上雖納其說，而不能行。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">上問漢高帝、光武優劣。

</span></span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span><span class="markup manual unsolved info" type="info" info_id="">平章政事張萬公對曰：「高祖優甚。

</span></span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span><span class="markup manual unsolved info" type="info" info_id="">」鎰曰：「光武再造漢業，</span><span class="markup manual unsolved info" type="info" info_id="">在位三十年，</span>無沈湎冒色之事。

</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span><span class="markup manual unsolved info" type="info" info_id="">高祖惑戚姬，</span>卒至於亂。

</span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span><span class="markup manual unsolved info" type="info" info_id="">由是言之，</span><span class="markup manual unsolved info" type="info" info_id="">光武優。

</span></span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span><span class="markup manual unsolved info" type="info" info_id="">」上默然。

</span></span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span><span class="markup manual unsolved info" type="info" info_id="">鎰蓋以元妃李氏隆寵過盛，</span>故微諫云。

</span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span><span class="markup manual unsolved info" type="info" info_id="">泰和四年，</span><span class="markup manual unsolved info" type="info" info_id="">罷知咸平府。

</span></span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span>五年，<span class="markup manual unsolved info" type="info" info_id="">改南京留守。

</span></span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span>六年，<span class="markup manual unsolved info" type="info" info_id="">徙知河中府，</span><span class="markup manual unsolved info" type="info" info_id="">兼陜西安撫使。

</span></span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span><span class="markup manual unsolved info" type="info" info_id="">

僕散揆行省河南、陜西，</span></span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span>元帥府雖受揆節制，實顓方面，<span class="markup manual unsolved info" type="info" info_id="">上思用謀臣制之，</span>由是升宣撫使一品，<span class="markup manual unsolved info" type="info" info_id="">鎰改知京兆府事，</span>充宣撫使，<span class="markup manual unsolved info" type="info" info_id="">陜西元帥府並受節制。

</span></span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span>詔曰：「將帥雖武悍，久歷行陣，而宋人狡獪，<span class="markup manual unsolved info" type="info" info_id="">亦資算勝。

</span></span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span>卿之智略，朕所深悉，且股肱舊臣，故有此寄。

</span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span>宜以長刺御敵，厲兵撫民，稱朕意焉。

</span><span class="passage" type="passage" id="passage88"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage88"></span></span>」鎰言：「初置急遞鋪，本為轉送文牒，今一切乘驛，非便。

</span><span class="passage" type="passage" id="passage89"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage89"></span></span>」上深然之。

</span><span class="passage" type="passage" id="passage90"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage90"></span></span>始置提控急遞鋪官。

</span><span class="passage" type="passage" id="passage91"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage91"></span></span><span class="markup manual unsolved info" type="info" info_id="">自中都至真定、平陽置者，</span><span class="markup manual unsolved info" type="info" info_id="">達于京兆。

</span></span><span class="passage" type="passage" id="passage92"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage92"></span></span><span class="markup manual unsolved info" type="info" info_id="">京兆至鳳翔置者，</span><span class="markup manual unsolved info" type="info" info_id="">達於臨洮。

</span></span><span class="passage" type="passage" id="passage93"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage93"></span></span><span class="markup manual unsolved info" type="info" info_id="">自真定至彰德置者，</span><span class="markup manual unsolved info" type="info" info_id="">達于南京。

</span></span><span class="passage" type="passage" id="passage94"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage94"></span></span><span class="markup manual unsolved info" type="info" info_id="">自南京分至歸德置者，</span><span class="markup manual unsolved info" type="info" info_id="">達于泗州、壽州，</span><span class="markup manual unsolved info" type="info" info_id="">分至許州置者，</span><span class="markup manual unsolved info" type="info" info_id="">達于鄧州。

</span></span><span class="passage" type="passage" id="passage95"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage95"></span></span><span class="markup manual unsolved info" type="info" info_id="">自中都至滄州置者，</span><span class="markup manual unsolved info" type="info" info_id="">達於益都府。

</span></span><span class="passage" type="passage" id="passage96"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage96"></span></span>自此郵達無復滯焉。

</span><span class="passage" type="passage" id="passage97"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage97"></span></span>

七年，</span><span class="passage" type="passage" id="passage98"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage98"></span></span><span class="markup manual unsolved info" type="info" info_id="">吳曦死，</span><span class="markup manual unsolved info" type="info" info_id="">宋安丙分兵出秦、隴間。

</span></span><span class="passage" type="passage" id="passage99"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage99"></span></span>十月，詔鎰出兵金、房以分掣宋人梁、益、漢、沔兵勢。

</span><span class="passage" type="passage" id="passage100"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage100"></span></span><span class="markup manual unsolved info" type="info" info_id="">鎰遣行軍都統斡勒葉祿瓦、副統把回海、完顏摑刺以步騎五千出商州。

</span></span><span class="passage" type="passage" id="passage101"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage101"></span></span>十一月，<span class="markup manual unsolved info" type="info" info_id="">葉祿瓦拔鶻嶺關，</span><span class="markup manual unsolved info" type="info" info_id="">摑刺別將攻破燕子關新道口，</span><span class="markup manual unsolved info" type="info" info_id="">回海取小湖關敖倉，</span><span class="markup manual unsolved info" type="info" info_id="">至營口鎮，</span><span class="markup manual unsolved info" type="info" info_id="">破宋兵千餘人，</span><span class="markup manual unsolved info" type="info" info_id="">追至上津縣，</span>斬首八百餘級，<span class="markup manual unsolved info" type="info" info_id="">遂取上津縣。

</span></span><span class="passage" type="passage" id="passage102"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage102"></span></span><span class="markup manual unsolved info" type="info" info_id="">葉祿瓦破宋兵二千于平溪，</span><span class="markup manual unsolved info" type="info" info_id="">將趨金州。

</span></span><span class="passage" type="passage" id="passage103"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage103"></span></span><span class="markup manual unsolved info" type="info" info_id="">宋王柟以書乞和，</span><span class="markup manual unsolved info" type="info" info_id="">詔鎰召葉祿瓦軍退守鶻嶺關。

</span></span><span class="passage" type="passage" id="passage104"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage104"></span></span>八年正月，<span class="markup manual unsolved info" type="info" info_id="">宋安丙遣景統領由梅子溪、新道口、朱砂谷襲鶻嶺關，</span>回海，摑刺擊走之，斬景統領於陣。

</span><span class="passage" type="passage" id="passage105"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage105"></span></span>是歲，罷兵。

</span><span class="passage" type="passage" id="passage106"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage106"></span></span>鎰遷特進，賜賚有差。

</span><span class="passage" type="passage" id="passage107"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage107"></span></span><span class="markup manual unsolved info" type="info" info_id="">改知真定府事。

</span></span><span class="passage" type="passage" id="passage108"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage108"></span></span><span class="markup manual unsolved info" type="info" info_id="">

大安初，</span></span><span class="passage" type="passage" id="passage109"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage109"></span></span>加儀同三司，<span class="markup manual unsolved info" type="info" info_id="">封濮國公。

</span></span><span class="passage" type="passage" id="passage110"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage110"></span></span><span class="markup manual unsolved info" type="info" info_id="">改東京留守，</span>過闕入見。

</span><span class="passage" type="passage" id="passage111"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage111"></span></span>衛紹王謂鎰曰：「卿兩朝舊德，<span class="markup manual unsolved info" type="info" info_id="">欲用卿為相。

</span></span><span class="passage" type="passage" id="passage112"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage112"></span></span>太尉匡，卿之門人，<span class="markup manual unsolved info" type="info" info_id="">朕不可屈卿下之。

</span></span><span class="passage" type="passage" id="passage113"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage113"></span></span>」遷開府儀同三司，<span class="markup manual unsolved info" type="info" info_id="">佩金符，</span><span class="markup manual unsolved info" type="info" info_id="">充遼東安撫副使。

</span></span><span class="passage" type="passage" id="passage114"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage114"></span></span>三年，<span class="markup manual unsolved info" type="info" info_id="">改上京留守。

</span></span><span class="passage" type="passage" id="passage115"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage115"></span></span><span class="markup manual unsolved info" type="info" info_id="">平章政事獨吉思忠敗績於會河堡，</span><span class="markup manual unsolved info" type="info" info_id="">中都戒嚴，</span>鎰曰：「事急矣。

</span><span class="passage" type="passage" id="passage116"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage116"></span></span>」乃選兵二萬，遣同知烏古孫兀屯將之，<span class="markup manual unsolved info" type="info" info_id="">入衛中都。

</span></span><span class="passage" type="passage" id="passage117"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage117"></span></span><span class="markup manual unsolved info" type="info" info_id="">朝廷嘉之，</span><span class="markup manual unsolved info" type="info" info_id="">徵拜尚書右丞相，</span>監修國史。

</span><span class="passage" type="passage" id="passage118"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage118"></span></span>

鎰言：「自用兵以來，</span><span class="passage" type="passage" id="passage119"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage119"></span></span>彼聚而行，我散而守，以聚攻散，其敗必然。

</span><span class="passage" type="passage" id="passage120"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage120"></span></span><span class="markup manual unsolved info" type="info" info_id="">不若入保大城，</span>併力備禦。

</span><span class="passage" type="passage" id="passage121"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage121"></span></span>昌、桓、撫三州素號富實，人皆勇健，可以內徙，<span class="markup manual unsolved info" type="info" info_id="">益我兵勢，</span>人畜貨財，不至亡失。

</span><span class="passage" type="passage" id="passage122"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage122"></span></span><span class="markup manual unsolved info" type="info" info_id="">」平章政事移刺、參知政事梁絪曰：「如此是自蹙境土也。

</span></span><span class="passage" type="passage" id="passage123"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage123"></span></span>」衛紹王以責鎰。

</span><span class="passage" type="passage" id="passage124"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage124"></span></span><span class="markup manual unsolved info" type="info" info_id="">鎰復奏曰：「遼東國家根本，</span><span class="markup manual unsolved info" type="info" info_id="">距中都數千里，</span>萬一受兵，<span class="markup manual unsolved info" type="info" info_id="">州府顧望，</span>必須報可，誤事多矣。

</span><span class="passage" type="passage" id="passage125"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage125"></span></span><span class="markup manual unsolved info" type="info" info_id="">可遣大臣行省以鎮之。

</span></span><span class="passage" type="passage" id="passage126"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage126"></span></span>」衛紹王不悅曰：「無故置行省，徒搖人心耳。

</span><span class="passage" type="passage" id="passage127"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage127"></span></span>」其後失昌、桓、撫三州，<span class="markup manual unsolved info" type="info" info_id="">衛紹王乃大悔曰：「從丞相之言，</span>當不至此！

</span><span class="passage" type="passage" id="passage128"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage128"></span></span>」頃之，<span class="markup manual unsolved info" type="info" info_id="">東京不守，</span><span class="markup manual unsolved info" type="info" info_id="">衛紹王自訟曰：「我見丞相恥哉！

</span></span><span class="passage" type="passage" id="passage129"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage129"></span></span><span class="markup manual unsolved info" type="info" info_id="">」

術虎高琪駐兵縉山，</span></span><span class="passage" type="passage" id="passage130"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage130"></span></span><span class="markup manual unsolved info" type="info" info_id="">甚得人心，</span>士樂為用。

</span><span class="passage" type="passage" id="passage131"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage131"></span></span><span class="markup manual unsolved info" type="info" info_id="">至寧元年，</span><span class="markup manual unsolved info" type="info" info_id="">尚書左丞完顏綱將行省於縉山，</span>鎰謂綱曰：「行省不必自往，不若益兵為便。

</span><span class="passage" type="passage" id="passage132"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage132"></span></span>」綱不聽，且行，<span class="markup manual unsolved info" type="info" info_id="">鎰遣人止之曰：「高琪之功，</span><span class="markup manual unsolved info" type="info" info_id="">即行省之功也。

</span></span><span class="passage" type="passage" id="passage133"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage133"></span></span>」亦不聽。

</span><span class="passage" type="passage" id="passage134"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage134"></span></span><span class="markup manual unsolved info" type="info" info_id="">綱至縉山，</span>遂敗績焉。

</span><span class="passage" type="passage" id="passage135"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage135"></span></span>

頃之，</span><span class="passage" type="passage" id="passage136"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage136"></span></span>鎰墜馬傷足在告，聞胡沙虎難作，命駕將入省。

</span><span class="passage" type="passage" id="passage137"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage137"></span></span><span class="markup manual unsolved info" type="info" info_id="">或告之曰：「省府相幕皆以軍士守之，</span><span class="markup manual unsolved info" type="info" info_id="">不可入矣。

</span></span><span class="passage" type="passage" id="passage138"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage138"></span></span>」少頃，兵士索人于閭巷，鎰乃還第。

</span><span class="passage" type="passage" id="passage139"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage139"></span></span><span class="markup manual unsolved info" type="info" info_id="">胡沙虎意不可測，</span><span class="markup manual unsolved info" type="info" info_id="">方猶豫，</span>不能自定，乃詣鎰問疾，從人望也。

</span><span class="passage" type="passage" id="passage140"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage140"></span></span><span class="markup manual unsolved info" type="info" info_id="">鎰從容謂之曰：「翼王，</span><span class="markup manual unsolved info" type="info" info_id="">章宗之兄，</span><span class="markup manual unsolved info" type="info" info_id="">顯宗長子，</span><span class="markup manual unsolved info" type="info" info_id="">眾望所屬，</span><span class="markup manual unsolved info" type="info" info_id="">元帥決策立之，</span><span class="markup manual unsolved info" type="info" info_id="">萬世之功也。

</span></span><span class="passage" type="passage" id="passage141"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage141"></span></span><span class="markup manual unsolved info" type="info" info_id="">」胡沙虎默然而去，</span><span class="markup manual unsolved info" type="info" info_id="">乃迎宣宗于彰德。

</span></span><span class="passage" type="passage" id="passage142"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage142"></span></span><span class="markup manual unsolved info" type="info" info_id="">胡沙虎既殺徒單南平，</span><span class="markup manual unsolved info" type="info" info_id="">欲執其弟知真定府事銘，</span><span class="markup manual unsolved info" type="info" info_id="">鎰說之曰：「車駕道出真定，</span><span class="markup manual unsolved info" type="info" info_id="">鎬王家在威州，</span><span class="markup manual unsolved info" type="info" info_id="">河北人心易搖，</span>徒單銘有變，朝廷危矣。

</span><span class="passage" type="passage" id="passage143"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage143"></span></span><span class="markup manual unsolved info" type="info" info_id="">不如與之金牌，</span>奉迎車駕，銘必感元帥之恩。

</span><span class="passage" type="passage" id="passage144"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage144"></span></span><span class="markup manual unsolved info" type="info" info_id="">」胡沙虎從之。

</span></span><span class="passage" type="passage" id="passage145"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage145"></span></span><span class="markup manual unsolved info" type="info" info_id="">至寧、貞祐之際，</span>轉敗為功，惟鎰是賴焉。

</span><span class="passage" type="passage" id="passage146"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage146"></span></span><span class="markup manual unsolved info" type="info" info_id="">

宣宗即位，</span></span><span class="passage" type="passage" id="passage147"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage147"></span></span>進拜左丞相，<span class="markup manual unsolved info" type="info" info_id="">封廣平郡王，</span><span class="markup manual unsolved info" type="info" info_id="">授中都路迭魯都世襲猛安蒲魯吉必剌謀克。

</span></span><span class="passage" type="passage" id="passage148"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage148"></span></span>鎰尚有足疾，<span class="markup manual unsolved info" type="info" info_id="">詔侍朝無拜。

</span></span><span class="passage" type="passage" id="passage149"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage149"></span></span>明年，鎰建議和親。

</span><span class="passage" type="passage" id="passage150"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage150"></span></span>言事者請罷按察司。

</span><span class="passage" type="passage" id="passage151"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage151"></span></span>鎰曰：「今郡縣多殘毀，正須按察司撫集，<span class="markup manual unsolved info" type="info" info_id="">不可罷。

</span></span><span class="passage" type="passage" id="passage152"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage152"></span></span>」遂止。

</span><span class="passage" type="passage" id="passage153"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage153"></span></span><span class="markup manual unsolved info" type="info" info_id="">宣宗將幸南京，</span>鎰曰：「鑾輅一動，北路皆不守矣。

</span><span class="passage" type="passage" id="passage154"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage154"></span></span>今已講和，聚兵積粟，<span class="markup manual unsolved info" type="info" info_id="">固守京師，</span><span class="markup manual unsolved info" type="info" info_id="">策之上也。

</span></span><span class="passage" type="passage" id="passage155"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage155"></span></span><span class="markup manual unsolved info" type="info" info_id="">南京四面受兵。

</span></span><span class="passage" type="passage" id="passage156"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage156"></span></span><span class="markup manual unsolved info" type="info" info_id="">遼東根本之地，</span>依山負海，其險足恃，備禦一面，以為後圖，<span class="markup manual unsolved info" type="info" info_id="">策之次也。

</span></span><span class="passage" type="passage" id="passage157"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage157"></span></span>」不從。

</span><span class="passage" type="passage" id="passage158"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage158"></span></span>是歲，薨。

</span><span class="passage" type="passage" id="passage159"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage159"></span></span>詔賻贈從優厚。

</span><span class="passage" type="passage" id="passage160"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage160"></span></span><span class="markup manual unsolved info" type="info" info_id="">

鎰明敏方正，</span></span><span class="passage" type="passage" id="passage161"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage161"></span></span>學問該貫，一時名士，皆出其門，<span class="markup manual unsolved info" type="info" info_id="">多至卿相。

</span></span><span class="passage" type="passage" id="passage162"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage162"></span></span>嘗歎文士委頓，雖巧拙不同，<span class="markup manual unsolved info" type="info" info_id="">要以仁義道德為本，</span><span class="markup manual unsolved info" type="info" info_id="">乃著《學之急》、《道之要》二篇。

</span></span><span class="passage" type="passage" id="passage163"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage163"></span></span><span class="markup manual unsolved info" type="info" info_id="">太學諸生刻之于石。

</span></span><span class="passage" type="passage" id="passage164"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage164"></span></span><span class="markup manual unsolved info" type="info" info_id="">有《弘道集》六卷。

</span></span><span class="passage" type="passage" id="passage165"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage165"></span></span></span></pre></div>