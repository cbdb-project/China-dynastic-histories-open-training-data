<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="57784" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">張允隨，</span><span class="markup manual unsolved info" type="info" info_id="">字覲臣，</span><span class="markup manual unsolved info" type="info" info_id="">漢軍鑲黃旗人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>祖一魁，<span class="markup manual unsolved info" type="info" info_id="">福建邵武知府，</span>有政績，祀名宦。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">允隨入貲為光祿寺典簿，</span><span class="markup manual unsolved info" type="info" info_id="">遷江南寧國同知，</span><span class="markup manual unsolved info" type="info" info_id="">擢雲南楚雄知府。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">雍正元年，</span><span class="markup manual unsolved info" type="info" info_id="">調廣南。

</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>丁母憂，<span class="markup manual unsolved info" type="info" info_id="">總督鄂爾泰等請留司銅廠。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>二年，<span class="markup manual unsolved info" type="info" info_id="">授曲靖知府，</span><span class="markup manual unsolved info" type="info" info_id="">擢糧儲道。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">鄂爾泰復薦可大任，</span>上召入見。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>五年，擢按察使。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>未幾，遷布政使。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">雲南產銅供鑄錢，</span><span class="markup manual unsolved info" type="info" info_id="">寶源、寶泉二局需銅急，</span>責委員領帑採洋銅，洋銅不時至。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>允隨綜銅廠事，察知舊廠產尚富，增其值。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">民樂於開採，</span>舊廠復盛。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>又開大龍、湯丹諸新廠，歲得銅八九百萬斤供用。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>乃停採洋銅，國帑省，官累亦除。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>八年，<span class="markup manual unsolved info" type="info" info_id="">調貴州。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>未幾，<span class="markup manual unsolved info" type="info" info_id="">授雲南巡撫。

</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>允隨官云南久，熟知郡國利病，山川險要，苗、夷情狀。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>十一年，<span class="markup manual unsolved info" type="info" info_id="">思茅土酋刁興國糾徼外苦蔥蠻等為亂，</span>蔓延數州縣。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">允隨與總督高其倬遣兵討之，</span><span class="markup manual unsolved info" type="info" info_id="">思茅圍解。

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>亂苗遁攸樂，<span class="markup manual unsolved info" type="info" info_id="">知縣章綸以事詣會城，</span>至蟃蜯村，遇寇死。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>允隨趣兵進，<span class="markup manual unsolved info" type="info" info_id="">擒興國。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">餘眾走臨安，</span>復擊破之。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">允隨疏以鎮沅、思樂府縣皆新改土為流，</span>請立學，設教職，定學額。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">又疏以雲南各府州或兵少米多，</span>請以額徵秋米石折銀一兩；或兵多米少，<span class="markup manual unsolved info" type="info" info_id="">請以額徵條銀兩收米一石。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">十二年，</span><span class="markup manual unsolved info" type="info" info_id="">疏請於廣西府開爐鼓鑄。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>皆下部議行。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">十三年，</span><span class="markup manual unsolved info" type="info" info_id="">疏報蒙化墾田二十六頃有奇。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">

乾隆二年，</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>署云南總督。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">疏言：「雲南水利與他省不同，</span><span class="markup manual unsolved info" type="info" info_id="">水自山出，</span>勢若建瓴。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>大率水高田低，自上而下，當濬溝渠，使盤旋曲折，<span class="markup manual unsolved info" type="info" info_id="">承以木見、石槽，</span>引使溉田。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">偶有田高水低，</span>則宜車戽。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>又或雨後水急，則宜塘蓄。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>低道小港水阻恐傍溢，則宜疏水口使得暢流。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>山多沙磧，水發嫌迅激，則宜築堤墊，俾護田畝。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>臣令有司勘修，工小，令於農隙按田出夫，督率興作；工稍大者，出夫外，應需工料，<span class="markup manual unsolved info" type="info" info_id="">令集士民公議需費多寡。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>有田用水者，<span class="markup manual unsolved info" type="info" info_id="">按田定銀數，</span>借庫帑興工。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>工畢，分年還款。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>工大非民力能勝，詳情覆勘，以官莊變價，留充工費。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>」報聞。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>

三年，</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>請停鑄錢運京。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>是冬，入覲。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>四年，正歲，<span class="markup manual unsolved info" type="info" info_id="">上宴廷臣，</span>賦柏梁體詩，允隨與焉。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>五年，<span class="markup manual unsolved info" type="info" info_id="">疏言：「雲南鹽不敷民食，</span><span class="markup manual unsolved info" type="info" info_id="">安寧得洪源井，</span>試煎，年獲二十一萬餘斤。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">麗江得老姆井，</span>試煎，年獲十八萬餘斤。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>分地行銷，定為年額。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">」上獎為有益之事。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">署貴州總督。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>六年，<span class="markup manual unsolved info" type="info" info_id="">廣東妖民黃順等遁匿貴州境，</span>有司捕得奏聞。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">上諭曰：「汝不以五日京兆自居，</span><span class="markup manual unsolved info" type="info" info_id="">盡心治事可嘉。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>」

復署云南總督。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span>兵部議各省有增設兵額，量加裁減。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">允隨奏：「雲南昭通、普洱二鎮有增設兵額，</span>地處邊要，未可裁減。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>惟有通覈合省標、鎮、營、協，按額均減，<span class="markup manual unsolved info" type="info" info_id="">分計則兵裁無幾，</span>合計則餉省已多。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">標、鎮、營、協應裁兵一千一百六十，</span><span class="markup manual unsolved info" type="info" info_id="">先裁餘丁四百四十八。

</span></span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span>餘俟缺出停補。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span><span class="markup manual unsolved info" type="info" info_id="">」從之。

</span></span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span><span class="markup manual unsolved info" type="info" info_id="">允隨請濬金沙江，</span><span class="markup manual unsolved info" type="info" info_id="">上命都統新柱、四川總督尹繼善會勘。

</span></span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span><span class="markup manual unsolved info" type="info" info_id="">疏言：「金沙江發源西域，</span><span class="markup manual unsolved info" type="info" info_id="">入雲南，</span><span class="markup manual unsolved info" type="info" info_id="">經麗江、鶴慶、永北、姚安、武定、東川、昭通七府，</span><span class="markup manual unsolved info" type="info" info_id="">至敘州入川江。

</span></span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span><span class="markup manual unsolved info" type="info" info_id="">東川府以下，</span><span class="markup manual unsolved info" type="info" info_id="">南岸隸雲南，</span><span class="markup manual unsolved info" type="info" info_id="">北岸隸四川。

</span></span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span>營汛分布，田廬相望。

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span><span class="markup manual unsolved info" type="info" info_id="">至大井壩以上，</span>南岸尚有田廬，<span class="markup manual unsolved info" type="info" info_id="">北岸皆高山。

</span></span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>山後沙馬、阿都兩土司地，從前舟楫所不至。

</span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">自烏蒙改流設鎮，</span><span class="markup manual unsolved info" type="info" info_id="">雲南兵米，</span><span class="markup manual unsolved info" type="info" info_id="">每歲糴自四川，</span><span class="markup manual unsolved info" type="info" info_id="">皆自敘州新開灘至永嘉黃草坪五百八十里，</span>溯流而上。

</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">更上自黃草坪至金沙廠六十里，</span>商舶往來。

</span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>臣等相度，<span class="markup manual unsolved info" type="info" info_id="">內有大漢漕、凹崖、三腔、鑼鍋耳諸灘險惡，</span><span class="markup manual unsolved info" type="info" info_id="">應行修理。

</span></span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span><span class="markup manual unsolved info" type="info" info_id="">更上自金沙廠至濫田壩二百二十七里，</span><span class="markup manual unsolved info" type="info" info_id="">十二灘，</span>濫田壩最險，次則小溜筒。

</span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>臣等相度開鑿子河。

</span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span>更上自雙佛灘至蜈蚣嶺，<span class="markup manual unsolved info" type="info" info_id="">十五灘相接，</span>石巨工艱。

</span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span>臣等令改修陸路，以避其險。

</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span><span class="markup manual unsolved info" type="info" info_id="">雲南地處極邊，</span>民無蓋藏，設遇水旱，米價增昂。

</span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span><span class="markup manual unsolved info" type="info" info_id="">今開通川道，</span><span class="markup manual unsolved info" type="info" info_id="">有備無患。

</span></span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">」上諭曰：「既可開通，</span><span class="markup manual unsolved info" type="info" info_id="">妥協為之，</span><span class="markup manual unsolved info" type="info" info_id="">以成此善舉。

</span></span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span>」允隨主辦其役，計程千三百餘里，費帑十餘萬，經年而工成。

</span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span>

八年，</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span><span class="markup manual unsolved info" type="info" info_id="">疏言：「大理洱海發源鶴慶濔沮河，</span><span class="markup manual unsolved info" type="info" info_id="">至大理，</span><span class="markup manual unsolved info" type="info" info_id="">合蒼山十八溪，</span><span class="markup manual unsolved info" type="info" info_id="">匯而成海。

</span></span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span><span class="markup manual unsolved info" type="info" info_id="">下自波羅甸出天生橋，</span><span class="markup manual unsolved info" type="info" info_id="">趨瀾滄江。

</span></span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span><span class="markup manual unsolved info" type="info" info_id="">海袤百二十里，</span>廣二十餘里；<span class="markup manual unsolved info" type="info" info_id="">而天生橋海口寬不及丈，</span>每致倒流，<span class="markup manual unsolved info" type="info" info_id="">淹浸濱海民田。

</span></span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span><span class="markup manual unsolved info" type="info" info_id="">臣飭將海口疏治寬深，</span><span class="markup manual unsolved info" type="info" info_id="">自波羅甸下達天生橋，</span>分段開濬，疊石為堤，外栽茨柳，為近水州縣袪漫溢之患。

</span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span><span class="markup manual unsolved info" type="info" info_id="">海口涸出田萬餘畝，</span>令附近居民承墾，<span class="markup manual unsolved info" type="info" info_id="">即責墾戶五年一大修，</span>按田出夫，合力疏濬。

</span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span><span class="markup manual unsolved info" type="info" info_id="">」授雲南總督，</span>兼管巡撫。

</span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span>九年，<span class="markup manual unsolved info" type="info" info_id="">疏報東川阿壩租得銅礦，</span>試煎，月得銅四萬餘斤。

</span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span>十年，加太子少保。

</span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span><span class="markup manual unsolved info" type="info" info_id="">

十二年，</span></span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span>授雲貴總督。

</span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span><span class="markup manual unsolved info" type="info" info_id="">疏言：「苗、惈種類雖殊，</span>皆具人心。

</span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span><span class="markup manual unsolved info" type="info" info_id="">如果撫馭得宜，</span>自不至激成事變。

</span><span class="passage" type="passage" id="passage88"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage88"></span></span><span class="markup manual unsolved info" type="info" info_id="">臣嚴飭苗疆文武，</span>毋許私收濫派，並禁胥役滋擾。

</span><span class="passage" type="passage" id="passage89"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage89"></span></span><span class="markup manual unsolved info" type="info" info_id="">至苗民為亂，</span>往往由漢奸勾結。

</span><span class="passage" type="passage" id="passage90"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage90"></span></span>臣飭有司稽察捕治。

</span><span class="passage" type="passage" id="passage91"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage91"></span></span><span class="markup manual unsolved info" type="info" info_id="">」又疏言：「貴州思州諸府與湖南相接，</span><span class="markup manual unsolved info" type="info" info_id="">今有辰、沅饑民百餘入貴州境採蕨而食。

</span></span><span class="passage" type="passage" id="passage92"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage92"></span></span><span class="markup manual unsolved info" type="info" info_id="">臣已飭貴州布政使、糧驛道以公使銀賑濟。

</span></span><span class="passage" type="passage" id="passage93"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage93"></span></span>如有續至，一體散給安置。

</span><span class="passage" type="passage" id="passage94"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage94"></span></span>」諸疏上，並嘉獎。

</span><span class="passage" type="passage" id="passage95"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage95"></span></span><span class="markup manual unsolved info" type="info" info_id="">十五年，</span>入覲，<span class="markup manual unsolved info" type="info" info_id="">授東閣大學士，</span>兼禮部尚書，加太子太保。

</span><span class="passage" type="passage" id="passage96"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage96"></span></span>十六年，卒，賜祭葬，<span class="markup manual unsolved info" type="info" info_id="">謚文和。

</span></span><span class="passage" type="passage" id="passage97"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage97"></span></span></span></pre></div>