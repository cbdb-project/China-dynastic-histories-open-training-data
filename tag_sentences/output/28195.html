<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="28195" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">萊字立夫，</span><span class="markup manual unsolved info" type="info" info_id="">集賢大學士直方之子也，</span>輩行稍後於貫、溍。

</span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">天資絕人，</span>七歲能屬文，凡書一經目，輒成誦，嘗往族父家，日易《漢書》一帙以去，族父迫扣之，萊瑯然而誦，不遺一字，三易他編，<span class="markup manual unsolved info" type="info" info_id="">皆如之，</span>眾驚以為神。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>延祐七年，<span class="markup manual unsolved info" type="info" info_id="">以《春秋》舉上禮部，</span>不利，<span class="markup manual unsolved info" type="info" info_id="">退居深裊山中，</span>益窮諸書奧旨，<span class="markup manual unsolved info" type="info" info_id="">著《尚書標說》六卷、《春秋世變圖》二卷、《春秋傳授譜》一卷、《古職方錄》八卷、《孟子弟子列傳》二卷、《楚漢正聲》二卷、《樂府類編》一百卷、《唐律刪要》三十卷、文集六十卷。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">他如《詩傳科條》、《春秋經說》、《胡氏傳證誤》，</span>皆未脫稿。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>

萊尤喜論文，</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">嘗云：「作文如用兵，</span>兵法有正有奇，<span class="markup manual unsolved info" type="info" info_id="">正是法度，</span>要部伍分明，<span class="markup manual unsolved info" type="info" info_id="">奇是不為法度所縛，</span>舉眼之頃，<span class="markup manual unsolved info" type="info" info_id="">千變萬化，</span>坐作進退擊刺，一時俱起，及其欲止，什伍各還其隊，元不曾亂。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">」聞者服之。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>貫平生極慎許與，<span class="markup manual unsolved info" type="info" info_id="">每稱萊為絕世之才。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>溍晚年謂人曰：「萊之文，嶄絕雄深，類秦、漢間人所作，實非今世之士也。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>吾縱操觚一世，<span class="markup manual unsolved info" type="info" info_id="">又安敢及之哉！

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>」其為前輩所推許如此。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>萊以御史薦，<span class="markup manual unsolved info" type="info" info_id="">調長薌書院山長，</span>未上，卒，年僅四十有四，<span class="markup manual unsolved info" type="info" info_id="">君子惜之。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">私謚曰淵穎先生。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span></span></pre></div>