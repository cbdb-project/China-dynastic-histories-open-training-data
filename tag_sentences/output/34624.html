<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="34624" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">李夢陽，</span><span class="markup manual unsolved info" type="info" info_id="">字獻吉，</span><span class="markup manual unsolved info" type="info" info_id="">慶陽人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>父正，<span class="markup manual unsolved info" type="info" info_id="">官周王府教授，</span><span class="markup manual unsolved info" type="info" info_id="">徙居開封。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>母夢日墮懷而生，<span class="markup manual unsolved info" type="info" info_id="">故名夢陽。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">弘治六年舉陜西鄉試第一，</span><span class="markup manual unsolved info" type="info" info_id="">明年成進士，</span>授戶部主事。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>遷郎中，榷關，格勢要，構下獄，得釋。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>

十八年，</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">應詔上書，</span>陳二病、三害、六漸，<span class="markup manual unsolved info" type="info" info_id="">凡五千餘言，</span>極論得失。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">末言：「壽寧侯張鶴齡招納無賴，</span>罔利賊民，勢如翼虎。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">」鶴齡奏辨，</span><span class="markup manual unsolved info" type="info" info_id="">摘疏中「陛下厚張氏」語，</span><span class="markup manual unsolved info" type="info" info_id="">誣夢陽訕母后為張氏，</span>罪當斬。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>時皇后有寵，后母金夫人泣愬帝，<span class="markup manual unsolved info" type="info" info_id="">帝不得已繫夢陽錦衣獄。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>尋宥出，奪俸。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">金夫人愬不已，</span>帝弗聽，<span class="markup manual unsolved info" type="info" info_id="">召鶴齡閒處，</span>切責之，<span class="markup manual unsolved info" type="info" info_id="">鶴齡免冠叩頭乃已。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">左右知帝護夢陽，</span>請毋重罪，而予杖以洩金夫人憤。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>帝又弗許，<span class="markup manual unsolved info" type="info" info_id="">謂尚書劉大夏曰：「若輩欲以杖斃夢陽耳，</span><span class="markup manual unsolved info" type="info" info_id="">吾寧殺直臣快左右心乎！

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>」他日，<span class="markup manual unsolved info" type="info" info_id="">夢陽途遇壽寧侯，</span>詈之，擊以馬箠，墮二齒，<span class="markup manual unsolved info" type="info" info_id="">壽寧侯不敢校也。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">

孝宗崩，</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">武宗立，</span><span class="markup manual unsolved info" type="info" info_id="">劉瑾等八虎用事，</span><span class="markup manual unsolved info" type="info" info_id="">尚書韓文與其僚語及而泣。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">夢陽進曰：「公大臣，</span>何泣也？

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>」文曰：「奈何？

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>」曰：「比言官劾群奄，<span class="markup manual unsolved info" type="info" info_id="">閣臣持其章甚力，</span><span class="markup manual unsolved info" type="info" info_id="">公誠率諸大臣伏闕爭，</span><span class="markup manual unsolved info" type="info" info_id="">閣臣必應之，</span>去若輩易耳。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>」文曰：「善」，<span class="markup manual unsolved info" type="info" info_id="">屬夢陽屬草。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>會語洩，文等皆逐去。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>瑾深憾之，<span class="markup manual unsolved info" type="info" info_id="">矯旨謫山西布政司經歷，</span>勒致仕。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">既而瑾復摭他事下夢陽獄，</span>將殺之，<span class="markup manual unsolved info" type="info" info_id="">康海為說瑾，</span>乃免。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>瑾誅，起故官，<span class="markup manual unsolved info" type="info" info_id="">遷江西提學副使。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>令甲，副使屬總督，<span class="markup manual unsolved info" type="info" info_id="">夢陽與相抗，</span><span class="markup manual unsolved info" type="info" info_id="">總督陳金惡之。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>監司五日會揖巡按御史，<span class="markup manual unsolved info" type="info" info_id="">夢陽又不往揖，</span><span class="markup manual unsolved info" type="info" info_id="">且敕諸生毋謁上官，</span>即謁，長揖毋跪。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">御史江萬實亦惡夢陽。

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">淮王府校與諸生爭，</span><span class="markup manual unsolved info" type="info" info_id="">夢陽笞校。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>王怒，奏之，下御史按治。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">夢陽恐萬實右王，</span><span class="markup manual unsolved info" type="info" info_id="">訐萬實。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">詔下總督金行勘，</span><span class="markup manual unsolved info" type="info" info_id="">金檄布政使鄭岳勘之。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">夢陽偽撰萬實劾金疏以激怒金，</span>並構岳子涷通賄事。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">寧王宸濠者浮慕夢陽，</span><span class="markup manual unsolved info" type="info" info_id="">嘗請撰《陽春書院記》，</span>又惡岳，<span class="markup manual unsolved info" type="info" info_id="">乃助夢陽劾岳。

</span></span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">萬實復奏夢陽短，</span>及偽為奏章事。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">參政吳廷舉亦與夢陽有隙，</span>上疏論其侵官，不俟命徑去。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span><span class="markup manual unsolved info" type="info" info_id="">詔遣大理卿燕忠往鞫，</span><span class="markup manual unsolved info" type="info" info_id="">召夢陽，</span><span class="markup manual unsolved info" type="info" info_id="">羈廣信獄。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">諸生萬餘為訟冤，</span>不聽。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">劾夢陽陵轢同列，</span>挾制上官，遂以冠帶閒住去。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>亦褫岳職，謫戍澐，<span class="markup manual unsolved info" type="info" info_id="">奪廷舉俸。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">

夢陽既家居，</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>益跅弛負氣，治園池，招賓客，<span class="markup manual unsolved info" type="info" info_id="">日縱俠少射獵繁臺、晉丘間，</span><span class="markup manual unsolved info" type="info" info_id="">自號空同子，</span>名震海內。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>宸濠反誅，<span class="markup manual unsolved info" type="info" info_id="">御史周宣劾夢陽黨逆，</span>被逮。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">大學士楊廷和、尚書林俊力救之，</span>坐前作《書院記》，削籍。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>頃之卒。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>子枝，進士。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">

夢陽才思雄鷙，</span></span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">卓然以復古自命。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">弘治時，</span><span class="markup manual unsolved info" type="info" info_id="">宰相李東陽主文柄，</span><span class="markup manual unsolved info" type="info" info_id="">天下翕然宗之，</span><span class="markup manual unsolved info" type="info" info_id="">夢陽獨譏其萎弱。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>倡言文必秦、漢，<span class="markup manual unsolved info" type="info" info_id="">詩必盛唐，</span>非是者弗道。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">與何景明、徐禎卿、邊貢、朱應登、顧璘、陳沂、鄭善夫、康海、王九思等號十才子，</span><span class="markup manual unsolved info" type="info" info_id="">又與景明、禎卿、貢、海、九思、王廷相號七才子，</span>皆卑視一世，<span class="markup manual unsolved info" type="info" info_id="">而夢陽尤甚。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">吳人黃省曾、越人周祚，</span><span class="markup manual unsolved info" type="info" info_id="">千里致書，</span>願為弟子。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">迨嘉靖朝，</span><span class="markup manual unsolved info" type="info" info_id="">李攀龍、王世貞出，</span>復奉以為宗。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">天下推李、何、王、李為四大家，</span>無不爭效其體。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">華州王維楨以為七言律自杜甫以後，</span>善用頓挫倒插之法，<span class="markup manual unsolved info" type="info" info_id="">惟夢陽一人。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">而後有譏夢陽詩文者，</span>則謂其模擬剽竊，<span class="markup manual unsolved info" type="info" info_id="">得史遷、少陵之似，</span>而失其真云。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span></span></pre></div>