<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="113410" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span>八思巴時，<span class="markup manual unsolved info" type="info" info_id="">又有國師膽巴者，</span>一名功嘉葛剌思，西番突甘斯旦麻人。

</span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">幼從西天竺古達麻失利傳習梵秘，</span>得其法要。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>中統間，帝師八思巴薦之。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">時懷孟大旱，</span><span class="markup manual unsolved info" type="info" info_id="">世祖命禱之，</span>立雨。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">又嘗咒食投龍湫，</span><span class="markup manual unsolved info" type="info" info_id="">頃之奇花異果上尊湧出波面，</span>取以上進，<span class="markup manual unsolved info" type="info" info_id="">世祖大悅。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">至元末，</span><span class="markup manual unsolved info" type="info" info_id="">以不容於時相桑哥，</span><span class="markup manual unsolved info" type="info" info_id="">力請西歸。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span>既復召還，<span class="markup manual unsolved info" type="info" info_id="">謫之潮州。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">時樞密副使月的迷失鎮潮，</span>而妻得奇疾，<span class="markup manual unsolved info" type="info" info_id="">膽巴以所持數珠加其身，</span>即愈。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">又嘗為月的迷失言異夢及己還朝期，</span>後皆驗。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">元貞間，</span><span class="markup manual unsolved info" type="info" info_id="">海都犯西番界，</span><span class="markup manual unsolved info" type="info" info_id="">成宗命禱於摩訶葛剌神，</span>已而捷書果至；<span class="markup manual unsolved info" type="info" info_id="">又為成宗禱疾，</span>遄愈，賜與甚厚，<span class="markup manual unsolved info" type="info" info_id="">且詔分御前校尉十人為之導從。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">成宗北巡，</span><span class="markup manual unsolved info" type="info" info_id="">命膽巴以象輿前導。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">過雲州，</span>語諸弟子曰：「此地有靈怪，恐驚乘輿，當密持神咒以厭之。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>」未幾，風雨大至，眾咸震懼，<span class="markup manual unsolved info" type="info" info_id="">惟幄殿無虞，</span>復賜碧鈿杯一。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>大德七年夏卒。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">皇慶間，</span><span class="markup manual unsolved info" type="info" info_id="">追號大覺普惠廣照無上膽巴帝師。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>

其後又有必蘭納識里者，</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>初名只剌瓦彌的理，<span class="markup manual unsolved info" type="info" info_id="">北庭感木魯國人。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">幼熟畏兀兒及西天書，</span><span class="markup manual unsolved info" type="info" info_id="">長能貫通三藏暨諸國語。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>大德六年，<span class="markup manual unsolved info" type="info" info_id="">奉旨從帝師授戒於廣寒殿，</span>代帝出家，更賜今名。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">皇慶中，</span>命翻譯諸梵經典。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>延祐間，特賜銀印，<span class="markup manual unsolved info" type="info" info_id="">授光祿大夫。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>是時諸番朝貢，<span class="markup manual unsolved info" type="info" info_id="">表箋文字無能識者，</span><span class="markup manual unsolved info" type="info" info_id="">皆令必蘭納識理譯進。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>嘗有以金刻字為表進者，帝遣視之，廷中愕眙，<span class="markup manual unsolved info" type="info" info_id="">觀所以對。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>必蘭納識理隨取案上墨汁塗金葉，審其字，命左右執筆，口授表中語及使人名氏與貢物之數，<span class="markup manual unsolved info" type="info" info_id="">書而上之。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>明日，有司閱其物色，與所齎重譯之書無少差者。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>眾無不服其博識，<span class="markup manual unsolved info" type="info" info_id="">而竟莫測其何所從授，</span><span class="markup manual unsolved info" type="info" info_id="">或者以為神悟云。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>授開府儀同三司，<span class="markup manual unsolved info" type="info" info_id="">仍賜三臺銀印，</span>兼領功德使司事，厚其廩餼，<span class="markup manual unsolved info" type="info" info_id="">俾得以養母焉。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>至治三年，<span class="markup manual unsolved info" type="info" info_id="">改賜金印，</span>特授沙津愛護持，且命為諸國引進使。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">至順二年，</span>又賜玉印，<span class="markup manual unsolved info" type="info" info_id="">加號普覺圓明廣照弘辯三藏國師。

</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>三年，<span class="markup manual unsolved info" type="info" info_id="">與安西王子月魯帖木兒等謀為不軌，</span>坐誅。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">其所譯經，</span><span class="markup manual unsolved info" type="info" info_id="">漢字則有《楞嚴經》，</span><span class="markup manual unsolved info" type="info" info_id="">西天字則有《大乘莊嚴寶度經》、《乾陀般若經》、《大涅槃經》、《稱贊大乘功德經》，</span><span class="markup manual unsolved info" type="info" info_id="">西番字則有《不思議禪觀經》，</span>通若干卷。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">

元起朔方，</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>固已崇尚釋教。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">及得西域，</span><span class="markup manual unsolved info" type="info" info_id="">世祖以其地廣而險遠，</span>民獷而好鬥，<span class="markup manual unsolved info" type="info" info_id="">思有以因其俗而柔其人，</span>乃郡縣土番之地，設官分職，而領之於帝師。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">乃立宣政院，</span>其為使位居第二者，<span class="markup manual unsolved info" type="info" info_id="">必以僧為之，</span>出帝師所闢舉，而總其政於內外者，帥臣以下，亦必僧俗並用，而軍民通攝。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>於是帝師之命，與詔敕並行於西土。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>百年之間，<span class="markup manual unsolved info" type="info" info_id="">朝廷所以敬禮而尊信之者，</span><span class="markup manual unsolved info" type="info" info_id="">無所不用其至。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>雖帝后妃主，<span class="markup manual unsolved info" type="info" info_id="">皆因受戒而為之膜拜。

</span></span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">正衙朝會，</span>百官班列，而帝師亦或專席於坐隅。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>且每帝即位之始，降詔褒護，<span class="markup manual unsolved info" type="info" info_id="">必敕章佩監絡珠為字以賜，</span><span class="markup manual unsolved info" type="info" info_id="">蓋其重之如此。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>其未至而迎之，<span class="markup manual unsolved info" type="info" info_id="">則中書大臣馳驛累百騎以往，</span>所過供億送迎。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">比至京師，</span>則敕大府假法駕半仗，以為前導，詔省、臺、院官以及百司庶府，並服銀鼠質孫。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>用每歲二月八日迎佛，威儀往迓，且命禮部尚書、郎中專督迎接。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">及其卒而歸葬舍利，</span>又命百官出郭祭餞。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>大德九年，<span class="markup manual unsolved info" type="info" info_id="">專遣平章政事鐵木兒乘傳護送，</span>賻金五百兩、銀千兩、幣帛萬匹、鈔三千錠。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">皇慶二年，</span><span class="markup manual unsolved info" type="info" info_id="">加至賻金五千兩、銀一萬五千兩、錦綺雜彩共一萬七千匹。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>雖其昆弟子姓之往來，有司亦供億無乏。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">泰定間，</span>以帝師弟公哥亦思監將至，<span class="markup manual unsolved info" type="info" info_id="">詔中書持羊酒郊勞；</span><span class="markup manual unsolved info" type="info" info_id="">而其兄瑣南藏卜遂尚公主，</span>封白蘭王，<span class="markup manual unsolved info" type="info" info_id="">賜金印，</span>給圓符。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">其弟子之號司空、司徒、國公，</span><span class="markup manual unsolved info" type="info" info_id="">佩金玉印章者，</span>前後相望。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>為其徒者，怙勢恣睢，<span class="markup manual unsolved info" type="info" info_id="">日新月盛，</span>氣焰熏灼，延於四方，<span class="markup manual unsolved info" type="info" info_id="">為害不可勝言。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">有楊璉真加者，</span><span class="markup manual unsolved info" type="info" info_id="">世祖用為江南釋教總統，</span><span class="markup manual unsolved info" type="info" info_id="">發掘故宋趙氏諸陵之在錢唐、紹興者及其大臣塚墓凡一百一所；</span>戕殺平民四人；受人獻美女寶物無算；且攘奪盜取財物，<span class="markup manual unsolved info" type="info" info_id="">計金一千七百兩、銀六千八百兩、玉帶九、玉器大小百一十有一、雜寶貝百五十有二、大珠五十兩、鈔一十一萬六千二百錠、田二萬三千畝；</span><span class="markup manual unsolved info" type="info" info_id="">私庇平民不輸公賦者二萬三千戶。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>他所藏匿未露者不論也。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">又至大元年，</span><span class="markup manual unsolved info" type="info" info_id="">上都開元寺西僧強市民薪，</span><span class="markup manual unsolved info" type="info" info_id="">民訴諸留守李璧。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>璧方詢問其由，<span class="markup manual unsolved info" type="info" info_id="">僧已率其黨持白梃突入公府，</span>隔案引璧發，捽諸地，捶撲交下，拽之以歸，閉諸空室，久乃得脫，奔訴於朝，遇赦以免。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span>二年，復有僧龔柯等十八人，<span class="markup manual unsolved info" type="info" info_id="">與諸王合兒八剌妃忽禿赤的斤爭道，</span>拉妃墮車毆之，且有犯上等語，事聞，詔釋不問。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">而宣政院臣方奏取旨：凡民毆西僧者，</span>截其手；<span class="markup manual unsolved info" type="info" info_id="">詈之者，</span>斷其舌。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">時仁宗居東宮，</span><span class="markup manual unsolved info" type="info" info_id="">聞之，</span>亟奏寢其令。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span><span class="markup manual unsolved info" type="info" info_id="">

泰定二年，</span></span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span><span class="markup manual unsolved info" type="info" info_id="">西臺御史李昌言：「嘗經平涼府、靜、會、定西等州，</span><span class="markup manual unsolved info" type="info" info_id="">見西番僧佩金字圓符，</span>絡繹道途，馳騎累百，傳舍至不能容，則假館民舍，因迫逐男子，奸污女婦。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span><span class="markup manual unsolved info" type="info" info_id="">奉元一路，</span><span class="markup manual unsolved info" type="info" info_id="">自正月至七月，</span><span class="markup manual unsolved info" type="info" info_id="">往返者百八十五次，</span><span class="markup manual unsolved info" type="info" info_id="">用馬至八百四十餘匹，</span><span class="markup manual unsolved info" type="info" info_id="">較之諸王、行省之使，</span>十多六七。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span><span class="markup manual unsolved info" type="info" info_id="">驛戶無所控訴，</span>臺察莫得誰何。

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span>且國家之制圓符，<span class="markup manual unsolved info" type="info" info_id="">本為邊防警報之虞，</span><span class="markup manual unsolved info" type="info" info_id="">僧人何事而輒佩之？

</span></span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span>乞更正僧人給驛法，且令臺憲得以糾察。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>」不報。

</span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span>必蘭納識里之誅也，有司籍之，得其人畜土田、金銀貨貝錢幣、邸舍、書畫器玩，以及婦人七寶裝具，<span class="markup manual unsolved info" type="info" info_id="">價直巨萬萬雲。

</span></span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">

若歲時祝釐禱祠之常，</span></span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>號稱好事者，其目尤不一。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span>有曰鎮雷阿藍納四，華言慶贊也。

</span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>有曰亦思滿藍，<span class="markup manual unsolved info" type="info" info_id="">華言藥師壇也。

</span></span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span>有曰搠思串卜，華言護城也。

</span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span>有曰朵兒禪，華言大施食也。

</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span>有曰朵兒只列朵四，<span class="markup manual unsolved info" type="info" info_id="">華言美妙金剛回遮施食也。

</span></span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span><span class="markup manual unsolved info" type="info" info_id="">有曰察兒哥朵四，</span>華言回遮也。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span>有曰籠哥兒，華言風輪也。

</span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span>有曰喒朵四，華言作施食也。

</span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span>月曰出朵兒，華言出水濟六道也。

</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span>有曰黨剌朵四，華言回遮施食也。

</span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span>有曰典朵兒，華言常川施食也。

</span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span>有曰坐靜，有曰魯朝，<span class="markup manual unsolved info" type="info" info_id="">華言獅子吼道場也。

</span></span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span>有曰黑牙蠻答哥，華言黑獄帝主也。

</span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span>有曰搠思江朵兒麻，華言護法神施食也。

</span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span><span class="markup manual unsolved info" type="info" info_id="">有曰赤思古林搠，</span>華言自受主戒也。

</span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span>有曰鎮雷坐靜，有曰吃剌察坐靜，華言秘密坐靜也。

</span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span>有曰斟惹，<span class="markup manual unsolved info" type="info" info_id="">華言文殊菩薩也。

</span></span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span><span class="markup manual unsolved info" type="info" info_id="">有曰古林朵四，</span>華言至尊大黑神回遮施食也。

</span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span>有曰歇白咱剌，華言大喜樂也。

</span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span>有曰必思禪，<span class="markup manual unsolved info" type="info" info_id="">華言無量壽也。

</span></span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span>有曰睹思哥兒，華言白傘蓋咒也。

</span><span class="passage" type="passage" id="passage88"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage88"></span></span>有曰收札沙剌，華言《五護陀羅尼經》也。

</span><span class="passage" type="passage" id="passage89"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage89"></span></span><span class="markup manual unsolved info" type="info" info_id="">有曰阿昔答撒哈昔裏，</span><span class="markup manual unsolved info" type="info" info_id="">華言《八千頌般若經》也。

</span></span><span class="passage" type="passage" id="passage90"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage90"></span></span>有曰撒思納屯，<span class="markup manual unsolved info" type="info" info_id="">華言《大理天神咒》也。

</span></span><span class="passage" type="passage" id="passage91"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage91"></span></span>有曰闊兒魯弗卜屯，<span class="markup manual unsolved info" type="info" info_id="">華言《大輪金剛咒》也。

</span></span><span class="passage" type="passage" id="passage92"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage92"></span></span>有曰且八迷屯，<span class="markup manual unsolved info" type="info" info_id="">華言《無量壽經》也。

</span></span><span class="passage" type="passage" id="passage93"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage93"></span></span>有曰亦思羅八，<span class="markup manual unsolved info" type="info" info_id="">華言《最勝王經》也。

</span></span><span class="passage" type="passage" id="passage94"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage94"></span></span>有曰撒思納屯，華言《護神咒》也。

</span><span class="passage" type="passage" id="passage95"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage95"></span></span>有曰南占屯，<span class="markup manual unsolved info" type="info" info_id="">華言《懷相金剛》也。

</span></span><span class="passage" type="passage" id="passage96"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage96"></span></span>有曰卜魯八，華言咒法也。

</span><span class="passage" type="passage" id="passage97"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage97"></span></span>又有作擦擦者，以泥作小浮屠也。

</span><span class="passage" type="passage" id="passage98"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage98"></span></span>又有作答兒剛者。

</span><span class="passage" type="passage" id="passage99"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage99"></span></span>其作答兒剛者，<span class="markup manual unsolved info" type="info" info_id="">或一所二所以至七所；</span>作擦擦者，或十萬二十萬以至三十萬。

</span><span class="passage" type="passage" id="passage100"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage100"></span></span><span class="markup manual unsolved info" type="info" info_id="">又嘗造浮屠二百一十有六，</span>實以七寶珠玉，半置海畔，半置水中，<span class="markup manual unsolved info" type="info" info_id="">以鎮海災。

</span></span><span class="passage" type="passage" id="passage101"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage101"></span></span>

延祐四年，</span><span class="passage" type="passage" id="passage102"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage102"></span></span>宣徽使會每歲內廷佛事所供，其費以斤數者，<span class="markup manual unsolved info" type="info" info_id="">用面四十三萬九千五百、油七萬九千、酥二萬一千八百七十、蜜二萬七千三百。

</span></span><span class="passage" type="passage" id="passage103"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage103"></span></span><span class="markup manual unsolved info" type="info" info_id="">自至元三十年間，</span>醮祠佛事之目，僅百有二。

</span><span class="passage" type="passage" id="passage104"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage104"></span></span>大德七年，再立功德司，遂增至五百有餘。

</span><span class="passage" type="passage" id="passage105"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage105"></span></span><span class="markup manual unsolved info" type="info" info_id="">僧徒貪利無已，</span>營結近侍，欺昧奏請，布施莽齋，所需非一，歲費千萬，<span class="markup manual unsolved info" type="info" info_id="">較之大德，</span><span class="markup manual unsolved info" type="info" info_id="">不知幾倍。

</span></span><span class="passage" type="passage" id="passage106"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage106"></span></span>又每歲必因好事奏釋輕重囚徒，以為福利，<span class="markup manual unsolved info" type="info" info_id="">雖大臣如阿里，</span>閫帥如別沙兒等，莫不假是以逭其誅。

</span><span class="passage" type="passage" id="passage107"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage107"></span></span><span class="markup manual unsolved info" type="info" info_id="">宣政院參議李良弼，</span>受賕鬻官，<span class="markup manual unsolved info" type="info" info_id="">直以帝師之言縱之。

</span></span><span class="passage" type="passage" id="passage108"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage108"></span></span>其餘殺人之盜，作奸之徒，夤緣幸免者多。

</span><span class="passage" type="passage" id="passage109"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage109"></span></span>至或取空名宣敕以為布施，而任其人，可謂濫矣。

</span><span class="passage" type="passage" id="passage110"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage110"></span></span>凡此皆有關乎一代之治體者，故今備著焉。

</span><span class="passage" type="passage" id="passage111"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage111"></span></span></span></pre></div>