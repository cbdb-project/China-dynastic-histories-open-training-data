<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="139166" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">尉遲敬德名恭，</span>以字行，<span class="markup manual unsolved info" type="info" info_id="">朔州善陽人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">隋大業末，</span><span class="markup manual unsolved info" type="info" info_id="">從軍高陽，</span>積閱為朝散大夫。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">劉武周亂，</span>以為偏將。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">與宋金剛南侵，</span>得晉、澮等州，<span class="markup manual unsolved info" type="info" info_id="">襲破永安王孝基，</span><span class="markup manual unsolved info" type="info" info_id="">執獨孤懷恩等。

</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">武德二年，</span><span class="markup manual unsolved info" type="info" info_id="">秦王戰柏壁，</span><span class="markup manual unsolved info" type="info" info_id="">金剛敗奔突厥，</span><span class="markup manual unsolved info" type="info" info_id="">敬德合餘眾守介休，</span><span class="markup manual unsolved info" type="info" info_id="">王遣任城王道宗、宇文士及諭之，</span><span class="markup manual unsolved info" type="info" info_id="">乃與尋相舉地降，</span>引為右一府統軍，<span class="markup manual unsolved info" type="info" info_id="">從擊王世充。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">

會尋相叛，</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">諸將疑敬德且亂，</span>囚之。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">行臺左僕射屈突通、尚書殷開山曰：「敬德慓敢，</span><span class="markup manual unsolved info" type="info" info_id="">今執之，</span>猜貳已結，不即殺，<span class="markup manual unsolved info" type="info" info_id="">後悔無及也。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>」王曰：「不然。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">敬德必叛，</span><span class="markup manual unsolved info" type="info" info_id="">寧肯後尋相者邪？

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">」釋之，</span>引見臥內，曰：「丈夫以氣相許，小嫌不足置胸中，<span class="markup manual unsolved info" type="info" info_id="">我終不以讒害良士。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">」因賜之金，</span>曰：「必欲去，<span class="markup manual unsolved info" type="info" info_id="">以為汝資。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>」是日獵榆窠，<span class="markup manual unsolved info" type="info" info_id="">會世充自將兵數萬來戰，</span><span class="markup manual unsolved info" type="info" info_id="">單雄信者，</span><span class="markup manual unsolved info" type="info" info_id="">賊驍將也，</span>騎直趨王，<span class="markup manual unsolved info" type="info" info_id="">敬德躍馬大呼橫刺，</span>雄信墜，<span class="markup manual unsolved info" type="info" info_id="">乃翼王出，</span>率兵還戰，大敗之，<span class="markup manual unsolved info" type="info" info_id="">禽其將陳智略，</span>獲排槊兵六千。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">王顧曰：「比眾人意公必叛，</span><span class="markup manual unsolved info" type="info" info_id="">我獨保無它，</span><span class="markup manual unsolved info" type="info" info_id="">何相報速邪？

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>」賜金銀一篋。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">

竇建德營板渚，</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">王命李勣等為伏，</span>親挾弓，<span class="markup manual unsolved info" type="info" info_id="">令敬德執槊，</span>略其壘，大呼致師。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">建德兵出，</span>乃稍引卻，殺數十人，眾益進。

</span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>伏發，大破之。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">時世充兄子琬使於建德，</span>乘隋帝廄馬，鎧甲華整，出入軍中以誇眾。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>王望見，問「誰可取者？

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">」敬德請與高甑生、梁建方三騎馳往，</span>禽琬，引其馬以歸，賊不敢動。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">從討劉黑闥，</span><span class="markup manual unsolved info" type="info" info_id="">賊以奇兵襲李勣，</span><span class="markup manual unsolved info" type="info" info_id="">王勒兵掩其後，</span>俄而賊眾四面合，<span class="markup manual unsolved info" type="info" info_id="">敬德率壯士馳入賊，</span><span class="markup manual unsolved info" type="info" info_id="">王乘陣亂乃得出。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">又破徐圓朗。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">以功授王府左二副護軍。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">

隱太子嘗以書招之，</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>贈金皿一車。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">辭曰：「敬德起幽賤，</span>會天下喪亂，久陷逆地，<span class="markup manual unsolved info" type="info" info_id="">秦王實生之，</span><span class="markup manual unsolved info" type="info" info_id="">方以身徇恩。

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">今於殿下無功，</span>其敢當賜？

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>若私許，則懷二心，徇利棄忠，<span class="markup manual unsolved info" type="info" info_id="">殿下亦焉用之哉？

</span></span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>」太子怒而止。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">敬德以聞。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">王曰：「公之心如山嶽然，</span>雖積金至斗，<span class="markup manual unsolved info" type="info" info_id="">豈能移之？

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>然恐非自安計。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">」巢王果遣壯士刺之。

</span></span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">敬德開門安臥，</span>賊至，不敢入。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span><span class="markup manual unsolved info" type="info" info_id="">因譖於高祖，</span>將殺之，<span class="markup manual unsolved info" type="info" info_id="">王固爭，</span>得免。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>

其後隱、巢計日急，</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">敬德與長孫無忌入白曰：「大王不先決，</span>社稷危矣！

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>」王曰：「我惟同氣，所未忍。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>伺其發，<span class="markup manual unsolved info" type="info" info_id="">而後以義討之，</span>如何？

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">」敬德曰：「人情畏死，</span>眾以死奉王，<span class="markup manual unsolved info" type="info" info_id="">此天授也。

</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">天與不取，</span>反得其咎。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>大王即不聽，請從此亡，不能交手蒙戮。

</span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">」無忌曰：「王不從敬德言，</span><span class="markup manual unsolved info" type="info" info_id="">敬德亦非王有，</span>今敗矣。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span>」王曰：「寡人之謀，<span class="markup manual unsolved info" type="info" info_id="">未可全棄，</span>公更圖之。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">」敬德曰：「處事有疑非智，</span>臨難不決非勇。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>王今自計如何？

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span>勇士八百人悉入宮控弦被甲矣，尚何辭？

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">」後又與侯君集等懇熟勸進，</span>計乃定。

</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span><span class="markup manual unsolved info" type="info" info_id="">時房玄齡、杜如晦被斥在外，</span>召不至。

</span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>王怒曰：「是背我邪？

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">」因解所佩刀反授之。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>謂曰：「即不從，可斬其首以來。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">」敬德遂往諭玄齡等，</span>與入計議。

</span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>

隱太子死，</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">敬德領騎七十趨玄武門，</span><span class="markup manual unsolved info" type="info" info_id="">王馬逸，</span>墜林下，<span class="markup manual unsolved info" type="info" info_id="">元吉將奪弓窘王，</span><span class="markup manual unsolved info" type="info" info_id="">敬德馳叱之，</span><span class="markup manual unsolved info" type="info" info_id="">元吉走，</span>遂射殺之。

</span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span><span class="markup manual unsolved info" type="info" info_id="">宮、府兵屯玄武門，</span>戰不解，<span class="markup manual unsolved info" type="info" info_id="">敬德持二首示之，</span>乃去。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>時帝泛舟海池，<span class="markup manual unsolved info" type="info" info_id="">王命敬德往侍，</span>不解甲趨行在。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>帝驚曰：「今日之亂為誰？

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>爾來何邪？

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span><span class="markup manual unsolved info" type="info" info_id="">」對曰：「秦王以太子、齊王作亂，</span>舉兵誅之，恐陛下不安，遣臣宿衛。

</span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span>」帝意悅。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span><span class="markup manual unsolved info" type="info" info_id="">於是南衙、北門兵與府兵尚雜斗，</span><span class="markup manual unsolved info" type="info" info_id="">敬德請帝手詔諸軍聽秦王節度，</span>內外始定。

</span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">

王為皇太子，</span></span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">授左衛率。

</span></span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span><span class="markup manual unsolved info" type="info" info_id="">時坐隱、巢者百餘家，</span>將盡沒入之。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span><span class="markup manual unsolved info" type="info" info_id="">敬德曰：「為惡者二人，</span>今已誅，若又窮支黨，<span class="markup manual unsolved info" type="info" info_id="">非取安之道。

</span></span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>」由是普原。

</span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span>論功為第一，賜絹萬匹，舉齊府金幣、什器賜焉。

</span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span><span class="markup manual unsolved info" type="info" info_id="">除右武候大將軍，</span><span class="markup manual unsolved info" type="info" info_id="">封吳國公，</span>實封千三百戶。

</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span><span class="markup manual unsolved info" type="info" info_id="">

突厥入寇，</span></span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span><span class="markup manual unsolved info" type="info" info_id="">授涇州道行軍總管。

</span></span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">虜至涇陽，</span>輕騎與戰，敗之。

</span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span><span class="markup manual unsolved info" type="info" info_id="">敬德所得財，</span><span class="markup manual unsolved info" type="info" info_id="">必散之士卒。

</span></span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span>然婞直，<span class="markup manual unsolved info" type="info" info_id="">頗以功自負，</span><span class="markup manual unsolved info" type="info" info_id="">又廷質大臣得失，</span>與宰相不平。

</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span><span class="markup manual unsolved info" type="info" info_id="">出為襄州都督。

</span></span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span><span class="markup manual unsolved info" type="info" info_id="">累遷同州刺史。

</span></span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span><span class="markup manual unsolved info" type="info" info_id="">嘗侍宴慶善宮，</span>有班其上者，<span class="markup manual unsolved info" type="info" info_id="">敬德曰：「爾何功，</span>坐我上？

</span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span><span class="markup manual unsolved info" type="info" info_id="">」任城王道宗解喻之，</span><span class="markup manual unsolved info" type="info" info_id="">敬德勃然，</span><span class="markup manual unsolved info" type="info" info_id="">擊道宗目幾眇。

</span></span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span><span class="markup manual unsolved info" type="info" info_id="">太宗不懌，</span>罷，召讓曰：「朕觀漢史，<span class="markup manual unsolved info" type="info" info_id="">嘗怪高祖時功臣少全者。

</span></span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span>今視卿所為，乃知韓、彭夷戮，<span class="markup manual unsolved info" type="info" info_id="">非高祖過。

</span></span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span><span class="markup manual unsolved info" type="info" info_id="">國之大事，</span><span class="markup manual unsolved info" type="info" info_id="">惟賞與罰，</span><span class="markup manual unsolved info" type="info" info_id="">橫恩不可數得，</span><span class="markup manual unsolved info" type="info" info_id="">勉自脩飭，</span><span class="markup manual unsolved info" type="info" info_id="">悔可及乎！

</span></span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span><span class="markup manual unsolved info" type="info" info_id="">」敬德頓首謝。

</span></span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span><span class="markup manual unsolved info" type="info" info_id="">後改封鄂國，</span><span class="markup manual unsolved info" type="info" info_id="">歷鄜、夏二州都督。

</span></span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span>老就第，授開府儀同三司，<span class="markup manual unsolved info" type="info" info_id="">朝朔望。

</span></span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span><span class="markup manual unsolved info" type="info" info_id="">

帝將討高麗，</span></span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span><span class="markup manual unsolved info" type="info" info_id="">敬德上言：「乘輿至遼，</span><span class="markup manual unsolved info" type="info" info_id="">太子次定州，</span>兩京空虛，恐有玄感之變。

</span><span class="passage" type="passage" id="passage88"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage88"></span></span>夷貊小國，不足枉萬乘，願委之將臣，<span class="markup manual unsolved info" type="info" info_id="">以時摧滅。

</span></span><span class="passage" type="passage" id="passage89"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage89"></span></span>」帝不納。

</span><span class="passage" type="passage" id="passage90"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage90"></span></span><span class="markup manual unsolved info" type="info" info_id="">詔以本官行太常卿，</span>為左一馬軍總管。

</span><span class="passage" type="passage" id="passage91"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage91"></span></span>師還，復致仕。

</span><span class="passage" type="passage" id="passage92"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage92"></span></span>顯慶三年卒，<span class="markup manual unsolved info" type="info" info_id="">年七十四。

</span></span><span class="passage" type="passage" id="passage93"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage93"></span></span><span class="markup manual unsolved info" type="info" info_id="">高宗詔京官五品以上及朝集使赴第臨吊，</span><span class="markup manual unsolved info" type="info" info_id="">冊贈司徒、並州都督，</span><span class="markup manual unsolved info" type="info" info_id="">謚曰忠武。

</span></span><span class="passage" type="passage" id="passage94"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage94"></span></span>給班劍、羽葆、鼓吹，<span class="markup manual unsolved info" type="info" info_id="">陪葬昭陵。

</span></span><span class="passage" type="passage" id="passage95"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage95"></span></span><span class="markup manual unsolved info" type="info" info_id="">

敬德晚節，</span></span><span class="passage" type="passage" id="passage96"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage96"></span></span><span class="markup manual unsolved info" type="info" info_id="">謝賓客不與通。

</span></span><span class="passage" type="passage" id="passage97"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage97"></span></span>飭觀、沼，奏清商樂，自奉養甚厚。

</span><span class="passage" type="passage" id="passage98"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage98"></span></span>又餌雲母粉，<span class="markup manual unsolved info" type="info" info_id="">為方士術延年。

</span></span><span class="passage" type="passage" id="passage99"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage99"></span></span>其戰，善避槊，每單騎入賊，雖群刺之不能傷，又能奪取賊槊還刺之。

</span><span class="passage" type="passage" id="passage100"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage100"></span></span><span class="markup manual unsolved info" type="info" info_id="">齊王元吉使去刃與之校，</span><span class="markup manual unsolved info" type="info" info_id="">敬德請王加刃，</span>而獨去之，卒不能中。

</span><span class="passage" type="passage" id="passage101"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage101"></span></span>帝嘗問：「奪槊與避槊孰難？

</span><span class="passage" type="passage" id="passage102"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage102"></span></span>」對曰：「奪槊難。

</span><span class="passage" type="passage" id="passage103"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage103"></span></span><span class="markup manual unsolved info" type="info" info_id="">」試使與齊王戲，</span>少選，<span class="markup manual unsolved info" type="info" info_id="">王三失槊，</span>遂大愧服。

</span><span class="passage" type="passage" id="passage104"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage104"></span></span></span></pre></div>