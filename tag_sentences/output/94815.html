<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="94815" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">彥博字大臨，</span>通書記，警悟而辯。

</span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>開皇末，<span class="markup manual unsolved info" type="info" info_id="">對策高策，</span><span class="markup manual unsolved info" type="info" info_id="">授文林郎，</span><span class="markup manual unsolved info" type="info" info_id="">直內史省。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>隋亂，<span class="markup manual unsolved info" type="info" info_id="">幽州總管羅藝引為司馬。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>藝以州降，<span class="markup manual unsolved info" type="info" info_id="">彥博與有謀，</span><span class="markup manual unsolved info" type="info" info_id="">授總管府長史，</span><span class="markup manual unsolved info" type="info" info_id="">封西河郡公。

</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">召入為中書舍人，</span>遷侍郎。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">高麗貢方物，</span><span class="markup manual unsolved info" type="info" info_id="">高祖欲讓而不臣，</span><span class="markup manual unsolved info" type="info" info_id="">彥博執不可，</span><span class="markup manual unsolved info" type="info" info_id="">曰：「遼東本周箕子國，</span>漢玄菟郡，不使北面，則四夷何所瞻仰？

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span>」帝納而止。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">

突厥入寇，</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">彥博以並州道行軍長史戰太谷，</span><span class="markup manual unsolved info" type="info" info_id="">王師敗績，</span>被執。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">突厥知近臣，</span><span class="markup manual unsolved info" type="info" info_id="">數問唐兵多少及國虛實，</span><span class="markup manual unsolved info" type="info" info_id="">彥博不肯對，</span><span class="markup manual unsolved info" type="info" info_id="">囚陰山苦寒地。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">太宗立，</span><span class="markup manual unsolved info" type="info" info_id="">突厥歸款，</span>得還。

</span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">授雍州治中，</span>尋檢校吏部侍郎。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span><span class="markup manual unsolved info" type="info" info_id="">彥博欲汰擇士類，</span>寡術不能厭眾，訟牒滿廷，時譏其煩碎。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">復為中書侍郎，</span>遷御史大夫，<span class="markup manual unsolved info" type="info" info_id="">檢校中書侍郎事。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span>貞觀四年，<span class="markup manual unsolved info" type="info" info_id="">遷中書令，</span>封虞國公。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">突厥降，</span><span class="markup manual unsolved info" type="info" info_id="">詔議所以安邊者，</span><span class="markup manual unsolved info" type="info" info_id="">彥博請如漢置降匈奴五原塞，</span>以為捍蔽，<span class="markup manual unsolved info" type="info" info_id="">與魏徵廷爭，</span>徵不勝其辯，<span class="markup manual unsolved info" type="info" info_id="">天子卒從之。

</span></span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">其後突利可汗弟結社謀反，</span>帝始悔云。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">

彥博善辭令，</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>每問四方風俗，臚布誥命，若成誦然；進止詳華，人皆拭目觀。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">高祖嘗宴近臣，</span><span class="markup manual unsolved info" type="info" info_id="">遣秦王諭旨，</span><span class="markup manual unsolved info" type="info" info_id="">既而顧左右曰：「何如溫彥博？

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>」十年，遷尚書右僕射，明年卒，<span class="markup manual unsolved info" type="info" info_id="">年六十三。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">

彥博性周慎，</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>既掌機務，<span class="markup manual unsolved info" type="info" info_id="">謝賓客不通，</span><span class="markup manual unsolved info" type="info" info_id="">進見必陳政事利害。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>卒後，<span class="markup manual unsolved info" type="info" info_id="">帝嘆曰：「彥博以憂國故，</span>耗思殫神，我見其不逮再期矣，恨不許少閑以究其壽。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>」家貧無正寢，殯別室，帝命有司為構寢。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>贈特進，<span class="markup manual unsolved info" type="info" info_id="">謚曰恭，</span><span class="markup manual unsolved info" type="info" info_id="">陪葬昭陵。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span></span></pre></div>