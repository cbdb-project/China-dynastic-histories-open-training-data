<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="57734" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">何桂清，</span><span class="markup manual unsolved info" type="info" info_id="">字根雲，</span><span class="markup manual unsolved info" type="info" info_id="">雲南昆明人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">道光十五年進士，</span><span class="markup manual unsolved info" type="info" info_id="">選庶吉士，</span>授編修。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span>遷贊善，直南書房。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">五遷至內閣學士。

</span></span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>二十八年，擢兵部侍郎，以憂去，服闋，補原官，調戶部。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span><span class="markup manual unsolved info" type="info" info_id="">咸豐二年，</span><span class="markup manual unsolved info" type="info" info_id="">督江蘇學政。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">粵匪擾江南，</span>桂清疏陳兵事，劾疆吏巽耎僨事，<span class="markup manual unsolved info" type="info" info_id="">侃侃無所避，</span><span class="markup manual unsolved info" type="info" info_id="">文宗奇之。

</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>四年，調倉場侍郎，<span class="markup manual unsolved info" type="info" info_id="">旋授浙江巡撫。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">

自賊踞江寧，</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">東南震動。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">安徽徽州、寧國二府為浙江屏蔽，</span>桂清嚴防要隘，<span class="markup manual unsolved info" type="info" info_id="">別遣一軍屯守黃池，</span>扼蘇、浙之沖，賊來犯，<span class="markup manual unsolved info" type="info" info_id="">會提督鄧紹良擊卻之。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>五年，<span class="markup manual unsolved info" type="info" info_id="">檄道員徐榮剿賊黟縣、石埭，</span>戰頗利，賊眾大至，徽勇潰走，榮眾寡不敵，遂戰歿。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>桂清因言徽、浙脣齒，宜主客一心，事乃濟。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span>疏入，諭戒地方官吏不分畛域。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">時賊陷徽州各屬，</span><span class="markup manual unsolved info" type="info" info_id="">桂清檄知府石景芬、副將魁齡等，</span><span class="markup manual unsolved info" type="info" info_id="">攻復徽州府城及休寧，</span><span class="markup manual unsolved info" type="info" info_id="">分布所部於昌化、於潛、淳安，</span>杜賊來路。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">安徽巡撫時移駐廬州，</span><span class="markup manual unsolved info" type="info" info_id="">徽、寧二郡懸絕江南，</span>不能遙制，命桂清兼轄之。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span><span class="markup manual unsolved info" type="info" info_id="">江西賊侵入浙境，</span><span class="markup manual unsolved info" type="info" info_id="">陷開化，</span><span class="markup manual unsolved info" type="info" info_id="">犯遂安，</span><span class="markup manual unsolved info" type="info" info_id="">桂清檄鄧紹良等合擊之，</span>賊退徽境。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span><span class="markup manual unsolved info" type="info" info_id="">周天受、石景芬等連復黟縣、石埭。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">桂清疏請添改鎮道員缺，</span>俾專責成，<span class="markup manual unsolved info" type="info" info_id="">以石景芬為徽寧池太道；</span>豫祺為總兵，不得力，<span class="markup manual unsolved info" type="info" info_id="">復以江長貴易之。

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>又用桂清議，<span class="markup manual unsolved info" type="info" info_id="">命前侍郎張芾駐皖南治團練，</span>督辦徽、寧防務，<span class="markup manual unsolved info" type="info" info_id="">尋命兼顧浙江衢、嚴兩郡，</span>與桂清協力制賊。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>六年，<span class="markup manual unsolved info" type="info" info_id="">檄鄧紹良、秦如虎、都興阿等合攻寧國，</span><span class="markup manual unsolved info" type="info" info_id="">別遣江長貴擊敗贛賊之襲太平者，</span><span class="markup manual unsolved info" type="info" info_id="">連捷，</span><span class="markup manual unsolved info" type="info" info_id="">克寧國府城。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">朝廷益嘉桂清，</span><span class="markup manual unsolved info" type="info" info_id="">思大用之。

</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">

杭州知府王有齡最為桂清倚用，</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>擢權運、臬兩篆，<span class="markup manual unsolved info" type="info" info_id="">為通判徐徵訐控。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>桂清覆奏，辭悻悻，被詰責。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>遂以病乞罷，詔慰留之。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span><span class="markup manual unsolved info" type="info" info_id="">會兩江總督怡良解職，</span><span class="markup manual unsolved info" type="info" info_id="">文宗以籌餉事重，</span><span class="markup manual unsolved info" type="info" info_id="">難其人，</span><span class="markup manual unsolved info" type="info" info_id="">大學士彭蘊章薦桂清餉徽軍無缺，</span>可勝任。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>七年春，<span class="markup manual unsolved info" type="info" info_id="">命以二品頂戴署兩江總督，</span>尋實授。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">力薦王有齡，</span><span class="markup manual unsolved info" type="info" info_id="">擢任江蘇布政使，</span>專倚餉事。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">江寧久為賊窟，</span><span class="markup manual unsolved info" type="info" info_id="">總督駐常州，</span><span class="markup manual unsolved info" type="info" info_id="">軍事由將軍和春主之，</span><span class="markup manual unsolved info" type="info" info_id="">而提督張國樑為幫辦，</span><span class="markup manual unsolved info" type="info" info_id="">前督怡良但任運饋而已。

</span></span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">桂清屢疏陳方略稱旨，</span><span class="markup manual unsolved info" type="info" info_id="">諭飭和春和衷商酌。

</span></span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span>是年冬，<span class="markup manual unsolved info" type="info" info_id="">克鎮江，</span>以濟餉功，加太子少保。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>十年春，又因克九洑洲，晉太子太保。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>桂清意氣發舒，倚畀益重，<span class="markup manual unsolved info" type="info" info_id="">甚負時望。

</span></span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>

大軍屢捷，</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span><span class="markup manual unsolved info" type="info" info_id="">合圍江寧，</span>賊勢窘蹙，四出求援。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span><span class="markup manual unsolved info" type="info" info_id="">偽忠王李秀成乃謀竄浙，</span>分大軍之勢，<span class="markup manual unsolved info" type="info" info_id="">由安徽廣德徑趣杭州。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>倉猝城陷，<span class="markup manual unsolved info" type="info" info_id="">惟將軍瑞昌守駐防內城未下，</span><span class="markup manual unsolved info" type="info" info_id="">詔促桂清、和春遣軍速援。

</span></span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">於是檄提督張玉良率兵馳赴，</span>至則內外夾擊，賊遽走。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span><span class="markup manual unsolved info" type="info" info_id="">臨安、孝豐、安吉諸城相繼復。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>詔嘉桂清功，予優敘。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span><span class="markup manual unsolved info" type="info" info_id="">時賊已圍金壇，</span><span class="markup manual unsolved info" type="info" info_id="">陷江陰，</span><span class="markup manual unsolved info" type="info" info_id="">遣總兵馬得昭、熊天喜、曾秉忠，</span><span class="markup manual unsolved info" type="info" info_id="">副將劉成元水陸分路御賊，</span>兵分益單。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">賊乃合眾十餘萬出建平、東壩，</span><span class="markup manual unsolved info" type="info" info_id="">一由東壩趨江寧，</span><span class="markup manual unsolved info" type="info" info_id="">一由溧陽窺常州，</span><span class="markup manual unsolved info" type="info" info_id="">桂清聞之，</span>幾失所措。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">會馬得昭、周天孚分援蘇、常，</span><span class="markup manual unsolved info" type="info" info_id="">賊已趨金壇，</span><span class="markup manual unsolved info" type="info" info_id="">陷句容。

</span></span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span><span class="markup manual unsolved info" type="info" info_id="">句容為大營後路，</span>自此隔絕。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">張玉良回軍抵常州，</span><span class="markup manual unsolved info" type="info" info_id="">和春飛檄調援大營，</span>桂清留勿遣，<span class="markup manual unsolved info" type="info" info_id="">復調馬得昭，</span><span class="markup manual unsolved info" type="info" info_id="">亦莫之應。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">王有齡已擢浙江巡撫，</span><span class="markup manual unsolved info" type="info" info_id="">貽書桂清戒勿離常州一步，</span>且曰：「事棘時危，<span class="markup manual unsolved info" type="info" info_id="">身為大臣，</span>萬目睽睽，視以動止。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">一舉足則人心瓦解矣。

</span></span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">」蓋規之也。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>

會大雨雪，</span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>大營兵凍餒，索餉不得，乃譟亂，相率盡潰。

</span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">和春、張國樑退守丹陽。

</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">桂清疏陳：「丹陽以上軍務，</span><span class="markup manual unsolved info" type="info" info_id="">和春、張國樑主之；</span><span class="markup manual unsolved info" type="info" info_id="">常州軍務，</span><span class="markup manual unsolved info" type="info" info_id="">臣與張玉良主之。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span>」部署稍定，<span class="markup manual unsolved info" type="info" info_id="">即進規溧陽，</span><span class="markup manual unsolved info" type="info" info_id="">而賊已逕犯丹陽，</span>國樑死之，<span class="markup manual unsolved info" type="info" info_id="">和春奔常州，</span>桂清大驚。

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">總理糧臺查文經等希其意，</span><span class="markup manual unsolved info" type="info" info_id="">請退保蘇州。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span><span class="markup manual unsolved info" type="info" info_id="">桂清即疏陳軍事付和春，</span><span class="markup manual unsolved info" type="info" info_id="">自駐蘇州籌餉。

</span></span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span>將行，<span class="markup manual unsolved info" type="info" info_id="">常州紳民塞道請留，</span>從者槍擊，<span class="markup manual unsolved info" type="info" info_id="">死十餘人，</span><span class="markup manual unsolved info" type="info" info_id="">始得脫。

</span></span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span><span class="markup manual unsolved info" type="info" info_id="">張玉良留守，</span>尋亦走。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>士民登陴，數日城陷，屠焉。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span><span class="markup manual unsolved info" type="info" info_id="">桂清至蘇州，</span><span class="markup manual unsolved info" type="info" info_id="">巡撫徐有壬拒勿納，</span>疏劾其棄城喪師狀。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span><span class="markup manual unsolved info" type="info" info_id="">和春退至無錫，</span>傷殞。

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span>桂清託言借外兵，<span class="markup manual unsolved info" type="info" info_id="">遂之上海。

</span></span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span><span class="markup manual unsolved info" type="info" info_id="">蘇州亦陷，</span>有壬殉之，遺疏再劾桂清，詔褫職逮京治罪。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span><span class="markup manual unsolved info" type="info" info_id="">

會各國聯軍犯京師，</span></span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">車駕幸熱河，</span>遷延兩年。

</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">王有齡及江蘇巡撫薛煥皆其故吏，</span>疊疏為乞恩，不許。

</span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>言官數劾奏，同治元年，始就逮下獄，讞擬斬監候。

</span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span><span class="markup manual unsolved info" type="info" info_id="">大學士祁俊藻等十七人上疏論救，</span><span class="markup manual unsolved info" type="info" info_id="">尚書李棠階力爭，</span>讞乃定。

</span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span><span class="markup manual unsolved info" type="info" info_id="">桂清援司道稟牘為詞，</span><span class="markup manual unsolved info" type="info" info_id="">下曾國藩察奏。

</span></span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span><span class="markup manual unsolved info" type="info" info_id="">國藩疏言：「疆吏以城守為大節，</span>不宜以僚屬一言為進止。

</span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span><span class="markup manual unsolved info" type="info" info_id="">大臣以心跡定罪，</span><span class="markup manual unsolved info" type="info" info_id="">不必以公稟有無為權衡。

</span></span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span>」是冬，遂棄市。

</span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>

桂清由侍從出任疆事，</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span><span class="markup manual unsolved info" type="info" info_id="">才識明敏。

</span></span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span><span class="markup manual unsolved info" type="info" info_id="">在兩江值英吉利構釁，</span><span class="markup manual unsolved info" type="info" info_id="">迭陳應付之策。

</span></span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span><span class="markup manual unsolved info" type="info" info_id="">偕大學士桂良等議稅則，</span>多中肯綮，亦不能盡用其言。

</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span>晚節敗裂，誤國殄民，<span class="markup manual unsolved info" type="info" info_id="">雖廷議多有袒之者，</span>卒難撓公論云。

</span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span></span></pre></div>