<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="110408" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">趙復，</span><span class="markup manual unsolved info" type="info" info_id="">字仁甫，</span><span class="markup manual unsolved info" type="info" info_id="">德安人也。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">太宗乙未歲，</span><span class="markup manual unsolved info" type="info" info_id="">命太子闊出帥師伐宋，</span><span class="markup manual unsolved info" type="info" info_id="">德安以嘗逆戰，</span>其民數十萬，<span class="markup manual unsolved info" type="info" info_id="">皆俘戮無遺。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">進楊惟中行中書省軍前，</span><span class="markup manual unsolved info" type="info" info_id="">姚樞奉詔即軍中求儒、道、釋、醫、卜士，</span>凡儒生掛俘籍者，輒脫之以歸，復在其中。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">樞與之言，</span>信奇士，以九族俱殘，不欲北，因與樞訣。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>樞恐其自裁，留帳中共宿。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>既覺，月色皓然，惟寢衣在，<span class="markup manual unsolved info" type="info" info_id="">遽馳馬周號積屍間，</span>無有也。

</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span>行及水際，<span class="markup manual unsolved info" type="info" info_id="">則見復已被發徒跣，</span><span class="markup manual unsolved info" type="info" info_id="">仰天而號，</span>欲投水而未入。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">樞曉以徒死無益：「汝存，</span>則子孫或可以傳緒百世；隨吾而北，必可無他。

</span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">」復強從之。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>先是，南北道絕，載籍不相通；至是，<span class="markup manual unsolved info" type="info" info_id="">復以所記程、朱所著諸經傳注，</span>盡錄以付樞。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span><span class="markup manual unsolved info" type="info" info_id="">自復至燕，</span><span class="markup manual unsolved info" type="info" info_id="">學子從者百餘人。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">世祖在潛邸，</span>嘗召見，問曰：「我欲取宋，卿可導之乎？

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>」對曰：「宋，吾父母國也，<span class="markup manual unsolved info" type="info" info_id="">未有引他人以伐吾父母者。

</span></span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">」世祖悅，</span><span class="markup manual unsolved info" type="info" info_id="">因不強之仕。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">惟中聞復論議，</span>始嗜其學，<span class="markup manual unsolved info" type="info" info_id="">乃與樞謀建太極書院，</span>立周子祠，<span class="markup manual unsolved info" type="info" info_id="">以二程、張、楊、游、朱六君子配食，</span><span class="markup manual unsolved info" type="info" info_id="">選取遺書八千餘卷，</span>請復講授其中。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">復以周、程而後，</span>其書廣博，<span class="markup manual unsolved info" type="info" info_id="">學者未能貫通，</span>乃原羲、農、堯、舜所以繼天立極，孔子、顏、孟所以垂世立教，<span class="markup manual unsolved info" type="info" info_id="">周、程、張、朱氏所以發明紹續者，</span><span class="markup manual unsolved info" type="info" info_id="">作《傳道圖》，</span><span class="markup manual unsolved info" type="info" info_id="">而以書目條列於後；</span>別著《伊洛發揮》，以標其宗旨。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>朱子門人，散在四方，<span class="markup manual unsolved info" type="info" info_id="">則以見諸登載與得諸傳聞者，</span><span class="markup manual unsolved info" type="info" info_id="">共五十有三人，</span>作《師友圖》，<span class="markup manual unsolved info" type="info" info_id="">以寓私淑之志。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>又取伊尹、顏淵言行，<span class="markup manual unsolved info" type="info" info_id="">作《希賢錄》，</span>使學者知所嚮慕，<span class="markup manual unsolved info" type="info" info_id="">然後求端用力之方備矣。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">樞既退隱蘇門，</span>乃即復傳其學，<span class="markup manual unsolved info" type="info" info_id="">由是許衡、郝經、劉因，</span><span class="markup manual unsolved info" type="info" info_id="">皆得其書而尊信之。

</span></span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">北方知有程、朱之學，</span><span class="markup manual unsolved info" type="info" info_id="">自復始。

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>復為人，<span class="markup manual unsolved info" type="info" info_id="">樂易而耿介，</span>雖居燕，不忘故土。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">與人交，</span>尤篤分誼。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span><span class="markup manual unsolved info" type="info" info_id="">元好問文名擅一時，</span>其南歸也，復贈之言，以博溺心、末喪本為戒，<span class="markup manual unsolved info" type="info" info_id="">以自修讀《易》求文王、孔子之用心為勉。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span><span class="markup manual unsolved info" type="info" info_id="">其愛人以德類若此。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">復家江漢之上，</span><span class="markup manual unsolved info" type="info" info_id="">以江漢自號，</span><span class="markup manual unsolved info" type="info" info_id="">學者稱之曰江漢先生。

</span></span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span></span></pre></div>