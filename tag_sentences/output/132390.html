<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="132390" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">鄭崇儉，</span><span class="markup manual unsolved info" type="info" info_id="">字大章，</span><span class="markup manual unsolved info" type="info" info_id="">寧鄉人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span><span class="markup manual unsolved info" type="info" info_id="">萬曆四十四年進士。

</span></span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">授河南府推官，</span><span class="markup manual unsolved info" type="info" info_id="">歷濟南兵備副使。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">崇禎初，</span>遷陜西右參政。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span>屢遷右僉都御史，<span class="markup manual unsolved info" type="info" info_id="">巡撫寧夏。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>數敗套寇，賚銀幣，<span class="markup manual unsolved info" type="info" info_id="">世廕錦衣副千戶。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span><span class="markup manual unsolved info" type="info" info_id="">

十二年正月，</span></span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span>擢兵部右侍郎，<span class="markup manual unsolved info" type="info" info_id="">代洪承疇總督陜西三邊軍務。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span>五月，<span class="markup manual unsolved info" type="info" info_id="">張獻忠反穀城，</span><span class="markup manual unsolved info" type="info" info_id="">羅汝才等九營皆反，</span><span class="markup manual unsolved info" type="info" info_id="">興安告警。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">總理熊文燦請敕楚撫方孔炤防荊門、當陽，</span><span class="markup manual unsolved info" type="info" info_id="">鄖撫王鰲永防江陵、遠安，</span><span class="markup manual unsolved info" type="info" info_id="">陜撫丁啟睿、蜀撫邵捷春各嚴兵於其境。

</span></span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>而崇儉主提兵合擊，<span class="markup manual unsolved info" type="info" info_id="">時固原、臨洮、寧夏三總兵左光先、曹變蛟、馬科隨承疇人衛，</span><span class="markup manual unsolved info" type="info" info_id="">柴時華中道還甘肅，</span>征之不應，<span class="markup manual unsolved info" type="info" info_id="">崇儉乃檄副將賀人龍、李國奇等軍發西安。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">國奇至洛陽，</span>卒大噪，剽瑞王租。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>國奇已擢陜西總兵官，坐停新命，崇儉亦貶一秩。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">

獻忠既叛，</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">大敗左良玉軍於房縣之羅英山，</span>謀入陜。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">崇儉率人龍、國奇軍扼之興安，</span><span class="markup manual unsolved info" type="info" info_id="">賊還走興山、太平，</span>處楚、蜀交。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>是時，<span class="markup manual unsolved info" type="info" info_id="">楊嗣昌已出師，</span><span class="markup manual unsolved info" type="info" info_id="">入文燦軍而代之矣。

</span></span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>先是，<span class="markup manual unsolved info" type="info" info_id="">尚書傅宗龍議令崇儉兼督蜀軍，</span><span class="markup manual unsolved info" type="info" info_id="">而嗣昌亦檄秦軍入蜀。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">崇儉乃以十三年二月率人龍、國奇會良玉大敗賊於瑪瑙山，</span><span class="markup manual unsolved info" type="info" info_id="">獲首功千三百三十有三，</span>降賊將二十有五人，獲馬騾、甲仗無算。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>是役也，崇儉身在行，<span class="markup manual unsolved info" type="info" info_id="">而嗣昌遠處襄陽。

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>及論功，<span class="markup manual unsolved info" type="info" info_id="">所賜半嗣昌，</span>但增一秩，<span class="markup manual unsolved info" type="info" info_id="">復先所降一秩而已。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span><span class="markup manual unsolved info" type="info" info_id="">

獻忠既敗，</span></span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>竄柯家坪，<span class="markup manual unsolved info" type="info" info_id="">蜀將張令追之，</span>被圍。

</span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>崇儉遣兵擊走賊，<span class="markup manual unsolved info" type="info" info_id="">人龍、國奇等復追敗之寒溪寺、鹽井，</span>先後斬首千五百級，<span class="markup manual unsolved info" type="info" info_id="">其黨順天王、一條龍、一只龍皆降。

</span></span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span><span class="markup manual unsolved info" type="info" info_id="">崇儉軍五日三捷，</span>威名甚振。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>以年衰乞骸骨，不許，<span class="markup manual unsolved info" type="info" info_id="">令率總兵鄭家棟還關中，</span><span class="markup manual unsolved info" type="info" info_id="">留人龍、國奇討賊。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>

當是時，</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">獻忠竄伏興、歸山中。

</span></span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">秦、楚師俱集於夔，</span>諸將協心窮搜深箐，千餘殘寇可盡殲。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>崇儉既去，未幾，<span class="markup manual unsolved info" type="info" info_id="">人龍軍亦自開縣噪而西歸，</span><span class="markup manual unsolved info" type="info" info_id="">楚師遂敗績於土地嶺，</span>蜀中由是大亂。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span><span class="markup manual unsolved info" type="info" info_id="">嗣昌因言崇儉撤兵太早，</span>致賊猖獗。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">帝初以崇儉不能馭軍，</span>不悅，及是命削籍，以啟睿赴軍前代理，而疑崇儉託疾，令按臣核實。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span>明年春，<span class="markup manual unsolved info" type="info" info_id="">獻忠陷襄陽，</span><span class="markup manual unsolved info" type="info" info_id="">嗣昌死，</span>帝益恨崇儉不掎角平賊也，逮下獄，責以縱兵擅還，失誤軍律。

</span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>不俟秋後，以五月棄市。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>

帝自即位以來，</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>誅總督七人，<span class="markup manual unsolved info" type="info" info_id="">崇儉及袁崇煥、劉策、楊一鵬、熊文燦、范志完、趙光抃也。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>帝憤寇日熾，用法益峻，功罪不假貸，而疆事寢壞，卒至於亡。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span><span class="markup manual unsolved info" type="info" info_id="">福王時，</span><span class="markup manual unsolved info" type="info" info_id="">給事中李清言：「崇儉未失一城、喪一旅，</span>因他人巧卸，遂服上刑。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span>群臣微知其冤，無敢訟言者，臣甚痛之。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>」崇儉冤始白。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span></span></pre></div>