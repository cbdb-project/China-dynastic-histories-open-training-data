<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="67608" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">餘子俊，</span><span class="markup manual unsolved info" type="info" info_id="">字士英，</span><span class="markup manual unsolved info" type="info" info_id="">青神人。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>父祥，戶部郎中。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">子俊舉景泰二年進士，</span>授戶部主事，進員外郎。

</span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span>在部十年，以廉乾稱。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">出為西安知府。

</span></span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>歲饑，<span class="markup manual unsolved info" type="info" info_id="">發廩十萬石振貸。

</span></span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span>區畫以償，官不損而民濟。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">

成化初，</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">所司上治行當旌者，</span>知府十人，<span class="markup manual unsolved info" type="info" info_id="">而子俊為首。

</span></span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span><span class="markup manual unsolved info" type="info" info_id="">以林聰薦，</span>為陜西右參政，歲餘擢右布政使。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>六年轉左，<span class="markup manual unsolved info" type="info" info_id="">調浙江。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span>甫半載，拜右副都御史，<span class="markup manual unsolved info" type="info" info_id="">巡撫延綏。

</span></span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>

先是，</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">巡撫王銳請沿邊築牆建堡，</span>為久遠計，工未興而罷。

</span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">子俊上疏言：「三邊惟延慶地平易，</span>利馳突。

</span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span>寇屢入犯，獲邊人為導，徑入河套屯牧。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>自是寇顧居內，我反屯外，急宜於沿邊築牆置堡。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>況今舊界石所在，<span class="markup manual unsolved info" type="info" info_id="">多高山陡厓。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span>依山形，隨地勢，或鏟削，或壘築，或挑塹，綿引相接，<span class="markup manual unsolved info" type="info" info_id="">以成邊牆，</span>於計為便。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span><span class="markup manual unsolved info" type="info" info_id="">」尚書白圭以陜民方困，</span>奏緩役。

</span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span><span class="markup manual unsolved info" type="info" info_id="">既而寇入孤山堡，</span><span class="markup manual unsolved info" type="info" info_id="">復犯榆林，</span><span class="markup manual unsolved info" type="info" info_id="">子俊先後與硃永、許寧擊敗之。

</span></span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>

是時，</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>寇據河套，歲發大軍征討，<span class="markup manual unsolved info" type="info" info_id="">卒無功。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>八年秋，<span class="markup manual unsolved info" type="info" info_id="">子俊復言：「今征套士馬屯延綏者八萬，</span>芻茭煩內地。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>若今冬寇不北去，又須備來年軍資。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span><span class="markup manual unsolved info" type="info" info_id="">姑以今年之數約之，</span><span class="markup manual unsolved info" type="info" info_id="">米豆需銀九十四萬，</span><span class="markup manual unsolved info" type="info" info_id="">草六十萬。

</span></span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>每人運米豆六斗、草四束，應用四百七萬人，<span class="markup manual unsolved info" type="info" info_id="">約費行資八百二十五萬。

</span></span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span>公私煩擾至此，安得不變計。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span>臣前請築牆建堡，詔事寧舉行。

</span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span>請於明年春夏寇馬疲乏時，役陜西運糧民五萬，給食興工，期兩月畢事。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>」圭猶持前議阻之。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">帝是子俊言，</span>命速舉。

</span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">

子俊先用軍功進左副都御史。

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span>明年，<span class="markup manual unsolved info" type="info" info_id="">又用紅鹽池搗巢功，</span>進右都御史。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span>寇以搗巢故遠徙，不敢復居套。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>內地患稍息，<span class="markup manual unsolved info" type="info" info_id="">子俊得一意興役。

</span></span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span><span class="markup manual unsolved info" type="info" info_id="">東起清水營，</span>西抵花馬池，<span class="markup manual unsolved info" type="info" info_id="">延袤千七百七十里，</span>鑿崖築牆，掘塹其下，連比不絕。

</span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>每二三里置敵臺崖寨備巡警。

</span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">又於崖寨空處築短牆，</span><span class="markup manual unsolved info" type="info" info_id="">橫一斜二如箕狀，</span>以瞭敵避射。

</span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>凡築城堡十一，<span class="markup manual unsolved info" type="info" info_id="">邊墩十五，</span><span class="markup manual unsolved info" type="info" info_id="">小墩七十八，</span>崖寨八百十九，役軍四萬人，不三月而成。

</span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span>牆內之地悉分屯墾，<span class="markup manual unsolved info" type="info" info_id="">歲得糧六萬石有奇。

</span></span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>十年閏六月，<span class="markup manual unsolved info" type="info" info_id="">子俊具上其事，</span><span class="markup manual unsolved info" type="info" info_id="">因以母老乞歸，</span>慰留不許。

</span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span>

初，</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span><span class="markup manual unsolved info" type="info" info_id="">延綏鎮治綏德州，</span><span class="markup manual unsolved info" type="info" info_id="">屬縣米脂、吳堡悉在其外。

</span></span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>寇以輕騎入掠，鎮兵覺而追之，輒不及，往往得利去。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">自子俊徙鎮榆林，</span>增衛益兵，拓城置戍，<span class="markup manual unsolved info" type="info" info_id="">攻守器畢具，</span>遂為重鎮，寇抄漸稀，軍民得安耕牧焉。

</span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span><span class="markup manual unsolved info" type="info" info_id="">十二年十二月移撫陜西。

</span></span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span><span class="markup manual unsolved info" type="info" info_id="">子俊知西安時，</span><span class="markup manual unsolved info" type="info" info_id="">以居民患水泉鹹苦，</span>鑿渠引城西潏河入灌，民利之。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span><span class="markup manual unsolved info" type="info" info_id="">久而水溢無所洩。

</span></span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span>至是，乃於城西北開渠洩水，<span class="markup manual unsolved info" type="info" info_id="">使經漢故城達渭。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>公私益便，<span class="markup manual unsolved info" type="info" info_id="">號「余公渠」。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span><span class="markup manual unsolved info" type="info" info_id="">又於涇陽鑿山引水，</span>溉田千餘頃。

</span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span><span class="markup manual unsolved info" type="info" info_id="">通南山道，</span><span class="markup manual unsolved info" type="info" info_id="">直抵漢中，</span>以便行旅。

</span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">學校、公署圮者悉新之。

</span></span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">奏免岷、河、洮三衛之戍南方者萬有奇。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>易置南北之更戍者六千有奇，就戍本土。

</span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">岷州慄林羌為寇，</span><span class="markup manual unsolved info" type="info" info_id="">子俊潛師設伏擊走之。

</span></span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span><span class="markup manual unsolved info" type="info" info_id="">

十三年召為兵部尚書。

</span></span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span><span class="markup manual unsolved info" type="info" info_id="">奏申明條例十事，</span><span class="markup manual unsolved info" type="info" info_id="">又列上軍功賞格，</span>由是中外有所遵守。

</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span><span class="markup manual unsolved info" type="info" info_id="">緬甸酋卜剌浪欲奪思洪發貢章地，</span>設詞請於朝。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span><span class="markup manual unsolved info" type="info" info_id="">子俊言不宜許，</span><span class="markup manual unsolved info" type="info" info_id="">乃諭止之。

</span></span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span><span class="markup manual unsolved info" type="info" info_id="">貴州巡撫陳儼等以播州苗竊發，</span><span class="markup manual unsolved info" type="info" info_id="">請調湖廣、廣西、四川兵五萬，</span><span class="markup manual unsolved info" type="info" info_id="">合貴州兵會剿。

</span></span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span><span class="markup manual unsolved info" type="info" info_id="">子俊言賊在四川，</span><span class="markup manual unsolved info" type="info" info_id="">而貴州請討，</span>是邀功也，奏寢其事。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span>初，<span class="markup manual unsolved info" type="info" info_id="">子俊論陳鉞掩殺貢夷罪，</span><span class="markup manual unsolved info" type="info" info_id="">帝以汪直故宥之。

</span></span><span class="passage" type="passage" id="passage64"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage64"></span></span><span class="markup manual unsolved info" type="info" info_id="">鉞多方構子俊於直，</span>會母憂歸，得免。

</span><span class="passage" type="passage" id="passage65"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage65"></span></span><span class="markup manual unsolved info" type="info" info_id="">

子俊之築邊牆也，</span></span><span class="passage" type="passage" id="passage66"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage66"></span></span>或疑沙土易傾，<span class="markup manual unsolved info" type="info" info_id="">寇至未可恃。

</span></span><span class="passage" type="passage" id="passage67"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage67"></span></span>至十八年，寇入犯，<span class="markup manual unsolved info" type="info" info_id="">許寧等逐之。

</span></span><span class="passage" type="passage" id="passage68"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage68"></span></span>寇扼於牆塹，散漫不得出，遂大衄，<span class="markup manual unsolved info" type="info" info_id="">邊人益思子俊功。

</span></span><span class="passage" type="passage" id="passage69"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage69"></span></span>

服闋，</span><span class="passage" type="passage" id="passage70"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage70"></span></span>拜戶部尚書，尋加太子太保。

</span><span class="passage" type="passage" id="passage71"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage71"></span></span>二十年命兼左副都御史，<span class="markup manual unsolved info" type="info" info_id="">總督大同、宣府軍務。

</span></span><span class="passage" type="passage" id="passage72"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage72"></span></span>其冬還朝。

</span><span class="passage" type="passage" id="passage73"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage73"></span></span>明年正月，星變，<span class="markup manual unsolved info" type="info" info_id="">陳時弊八事，</span>帝多采納。

</span><span class="passage" type="passage" id="passage74"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage74"></span></span>未幾，復出行邊。

</span><span class="passage" type="passage" id="passage75"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage75"></span></span>

初，</span><span class="passage" type="passage" id="passage76"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage76"></span></span><span class="markup manual unsolved info" type="info" info_id="">子俊巡歷宣、大，</span><span class="markup manual unsolved info" type="info" info_id="">請以延綏邊牆法行之兩鎮，</span>因歲歉而止。

</span><span class="passage" type="passage" id="passage77"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage77"></span></span>比復出，<span class="markup manual unsolved info" type="info" info_id="">銳欲行之。

</span></span><span class="passage" type="passage" id="passage78"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage78"></span></span><span class="markup manual unsolved info" type="info" info_id="">言東起四海冶，</span><span class="markup manual unsolved info" type="info" info_id="">西抵黃河，</span>延袤千三百餘里，<span class="markup manual unsolved info" type="info" info_id="">舊有墩百七十，</span><span class="markup manual unsolved info" type="info" info_id="">應增築四百四十，</span><span class="markup manual unsolved info" type="info" info_id="">墩高廣皆三丈，</span><span class="markup manual unsolved info" type="info" info_id="">計役夫八萬六千，</span><span class="markup manual unsolved info" type="info" info_id="">數月可成。

</span></span><span class="passage" type="passage" id="passage79"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage79"></span></span>詔明年四月即工。

</span><span class="passage" type="passage" id="passage80"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage80"></span></span>然是時，歲比不登，公私耗敝，驟興大役，上下難之。

</span><span class="passage" type="passage" id="passage81"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage81"></span></span><span class="markup manual unsolved info" type="info" info_id="">子俊又欲責成於邊臣，</span>而己不親其事。

</span><span class="passage" type="passage" id="passage82"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage82"></span></span>謗議由是起。

</span><span class="passage" type="passage" id="passage83"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage83"></span></span>至冬，疏請還京。

</span><span class="passage" type="passage" id="passage84"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage84"></span></span>帝入蜚語，命改左都御史，<span class="markup manual unsolved info" type="info" info_id="">巡撫大同。

</span></span><span class="passage" type="passage" id="passage85"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage85"></span></span><span class="markup manual unsolved info" type="info" info_id="">中官韋敬讒子俊假修邊多侵耗，</span><span class="markup manual unsolved info" type="info" info_id="">又劾子俊私恩怨，</span>易將帥。

</span><span class="passage" type="passage" id="passage86"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage86"></span></span><span class="markup manual unsolved info" type="info" info_id="">兵部侍郎阮勤等為白。

</span></span><span class="passage" type="passage" id="passage87"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage87"></span></span>帝怒，讓勤等。

</span><span class="passage" type="passage" id="passage88"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage88"></span></span>而給事、御史復交章劾，<span class="markup manual unsolved info" type="info" info_id="">中朝多欲傾子俊。

</span></span><span class="passage" type="passage" id="passage89"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage89"></span></span><span class="markup manual unsolved info" type="info" info_id="">工部侍郎杜謙等往勘，</span><span class="markup manual unsolved info" type="info" info_id="">平情按之。

</span></span><span class="passage" type="passage" id="passage90"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage90"></span></span>還奏易置將帥如勤等言，所費無私。

</span><span class="passage" type="passage" id="passage91"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage91"></span></span><span class="markup manual unsolved info" type="info" info_id="">然為銀百五十萬，</span>米菽二百三十萬，耗財煩民，不得無罪。

</span><span class="passage" type="passage" id="passage92"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage92"></span></span>遂落太子太保，致仕去，<span class="markup manual unsolved info" type="info" info_id="">時二十二年二月也。

</span></span><span class="passage" type="passage" id="passage93"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage93"></span></span>

明年正月，</span><span class="passage" type="passage" id="passage94"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage94"></span></span>兵部缺尚書。

</span><span class="passage" type="passage" id="passage95"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage95"></span></span><span class="markup manual unsolved info" type="info" info_id="">帝悟子俊無罪，</span><span class="markup manual unsolved info" type="info" info_id="">復召任之，</span>仍加太子太保。

</span><span class="passage" type="passage" id="passage96"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage96"></span></span><span class="markup manual unsolved info" type="info" info_id="">孝宗嗣位，</span><span class="markup manual unsolved info" type="info" info_id="">以先朝老臣，</span><span class="markup manual unsolved info" type="info" info_id="">待之彌厚。

</span></span><span class="passage" type="passage" id="passage97"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage97"></span></span><span class="markup manual unsolved info" type="info" info_id="">弘治元年疏陳十事，</span>已，又上邊防七事，帝多允行。

</span><span class="passage" type="passage" id="passage98"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage98"></span></span>明年，疾亟，猶手削奏稿，陳救荒弭盜之策，甫得請而卒，<span class="markup manual unsolved info" type="info" info_id="">年六十一。

</span></span><span class="passage" type="passage" id="passage99"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage99"></span></span>贈太保，<span class="markup manual unsolved info" type="info" info_id="">謚肅敏。

</span></span><span class="passage" type="passage" id="passage100"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage100"></span></span><span class="markup manual unsolved info" type="info" info_id="">

子俊沉毅寡言，</span></span><span class="passage" type="passage" id="passage101"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage101"></span></span>有偉略。

</span><span class="passage" type="passage" id="passage102"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage102"></span></span>凡奏疏公移，必自屬草，每夜分方寢。

</span><span class="passage" type="passage" id="passage103"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage103"></span></span><span class="markup manual unsolved info" type="info" info_id="">嘗曰：「大臣謀國，</span>當身任利害，<span class="markup manual unsolved info" type="info" info_id="">豈得遠怨市恩為自全計。

</span></span><span class="passage" type="passage" id="passage104"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage104"></span></span><span class="markup manual unsolved info" type="info" info_id="">」故榆林始事，</span>怨讟叢起，<span class="markup manual unsolved info" type="info" info_id="">子俊持之益堅，</span><span class="markup manual unsolved info" type="info" info_id="">竟以成功，</span>為數世利。

</span><span class="passage" type="passage" id="passage105"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage105"></span></span><span class="markup manual unsolved info" type="info" info_id="">性孝友，</span>居母憂時，<span class="markup manual unsolved info" type="info" info_id="">令子寘毋會試，</span>曰：「雖無律令，<span class="markup manual unsolved info" type="info" info_id="">吾心不忍也。

</span></span><span class="passage" type="passage" id="passage106"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage106"></span></span>」嘗廕子，移以蔭弟。

</span><span class="passage" type="passage" id="passage107"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage107"></span></span></span></pre></div>