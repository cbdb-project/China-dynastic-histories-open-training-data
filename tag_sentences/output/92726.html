<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="92726" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;}}"><pre contenteditable="false" dir="ltr"><span class="passage" type="passage" id="passage0"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage0"></span></span><span class="markup manual unsolved info" type="info" info_id="">宇文融，</span><span class="markup manual unsolved info" type="info" info_id="">京兆萬年人，</span><span class="markup manual unsolved info" type="info" info_id="">隋平昌公弼裔孫。

</span></span><span class="passage" type="passage" id="passage1"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage1"></span></span>祖節，<span class="markup manual unsolved info" type="info" info_id="">明法令，</span>貞觀中，<span class="markup manual unsolved info" type="info" info_id="">為尚書右丞，</span>謹幹自將。

</span><span class="passage" type="passage" id="passage2"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage2"></span></span><span class="markup manual unsolved info" type="info" info_id="">江夏王道宗以事請節，</span>節以聞，<span class="markup manual unsolved info" type="info" info_id="">太宗喜，</span>賚絹二百，勞之曰：「朕比不置左右僕射，<span class="markup manual unsolved info" type="info" info_id="">正以公在省耳。

</span></span><span class="passage" type="passage" id="passage3"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage3"></span></span><span class="markup manual unsolved info" type="info" info_id="">永徽初，</span><span class="markup manual unsolved info" type="info" info_id="">遷黃門侍郎、同中書門下三品，</span>代於志寧為侍中。

</span><span class="passage" type="passage" id="passage4"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage4"></span></span><span class="markup manual unsolved info" type="info" info_id="">坐房遺愛友善，</span><span class="markup manual unsolved info" type="info" info_id="">貶桂州，</span>卒。

</span><span class="passage" type="passage" id="passage5"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage5"></span></span>

融明辯，</span><span class="passage" type="passage" id="passage6"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage6"></span></span>長於吏治。

</span><span class="passage" type="passage" id="passage7"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage7"></span></span><span class="markup manual unsolved info" type="info" info_id="">開元初，</span><span class="markup manual unsolved info" type="info" info_id="">調富平主簿。

</span></span><span class="passage" type="passage" id="passage8"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage8"></span></span><span class="markup manual unsolved info" type="info" info_id="">源乾曜、孟溫繼為京兆，</span>賢其人，厚為禮。

</span><span class="passage" type="passage" id="passage9"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage9"></span></span>時天下戶版刓隱，人多去本籍，浮食閭里，詭脫繇賦，豪弱相並，州縣莫能制。

</span><span class="passage" type="passage" id="passage10"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage10"></span></span>融由監察御史陳便宜，請校天下籍，<span class="markup manual unsolved info" type="info" info_id="">收匿戶羨田佐用度。

</span></span><span class="passage" type="passage" id="passage11"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage11"></span></span><span class="markup manual unsolved info" type="info" info_id="">玄宗以融為覆田勸農使，</span>鉤檢帳符，得偽勛亡丁甚眾。

</span><span class="passage" type="passage" id="passage12"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage12"></span></span>擢兵部員外郎，兼侍御史。

</span><span class="passage" type="passage" id="passage13"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage13"></span></span><span class="markup manual unsolved info" type="info" info_id="">融乃奏慕容琦、韋洽、裴寬、班景倩、庫狄履溫、賈晉等二十九人為勸農判官，</span>假御史，分按州縣，括正丘畝，<span class="markup manual unsolved info" type="info" info_id="">招徠戶口而分業之。

</span></span><span class="passage" type="passage" id="passage14"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage14"></span></span><span class="markup manual unsolved info" type="info" info_id="">又兼租地安輯戶口使。

</span></span><span class="passage" type="passage" id="passage15"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage15"></span></span><span class="markup manual unsolved info" type="info" info_id="">於是諸道收沒戶八十萬，</span>田亦稱是。

</span><span class="passage" type="passage" id="passage16"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage16"></span></span>歲終，羨錢數百萬緡。

</span><span class="passage" type="passage" id="passage17"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage17"></span></span>帝悅，<span class="markup manual unsolved info" type="info" info_id="">引拜御史中丞。

</span></span><span class="passage" type="passage" id="passage18"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage18"></span></span><span class="markup manual unsolved info" type="info" info_id="">然吏下希望融旨，</span>不能無擾，張空最，務多其獲，而流客頗脫不止。

</span><span class="passage" type="passage" id="passage19"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage19"></span></span>初，議者以生事，沮詰百端，<span class="markup manual unsolved info" type="info" info_id="">而帝意向之，</span><span class="markup manual unsolved info" type="info" info_id="">宰相源乾曜等佐其舉。

</span></span><span class="passage" type="passage" id="passage20"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage20"></span></span>又集群臣大議，公卿雷同不敢異，<span class="markup manual unsolved info" type="info" info_id="">唯戶部侍郎楊瑒以為籍外取稅，</span>百姓困弊，得不酬失。

</span><span class="passage" type="passage" id="passage21"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage21"></span></span>瑒坐左遷。

</span><span class="passage" type="passage" id="passage22"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage22"></span></span>融乃自請馳傳行天下，事無巨細，<span class="markup manual unsolved info" type="info" info_id="">先上勸農使，</span>而後上臺省，臺省須其意，<span class="markup manual unsolved info" type="info" info_id="">乃行下。

</span></span><span class="passage" type="passage" id="passage23"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage23"></span></span>融所過，<span class="markup manual unsolved info" type="info" info_id="">見高年，</span><span class="markup manual unsolved info" type="info" info_id="">宣天子恩旨，</span>百姓至有感涕者。

</span><span class="passage" type="passage" id="passage24"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage24"></span></span>使還言狀，帝乃下詔：「以客賦所在，<span class="markup manual unsolved info" type="info" info_id="">並建常平倉，</span>益貯九穀，權發斂；官司勸作農社，使貧富相恤。

</span><span class="passage" type="passage" id="passage25"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage25"></span></span>凡農月，州縣常務一切罷省，使趨刈獲。

</span><span class="passage" type="passage" id="passage26"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage26"></span></span>流亡新歸，十道各分官屬存撫，使遂厥功。

</span><span class="passage" type="passage" id="passage27"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage27"></span></span><span class="markup manual unsolved info" type="info" info_id="">復業已定，</span><span class="markup manual unsolved info" type="info" info_id="">州縣季一申牒，</span>不須挾名。

</span><span class="passage" type="passage" id="passage28"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage28"></span></span><span class="markup manual unsolved info" type="info" info_id="">」

中書令張說素惡融，</span></span><span class="passage" type="passage" id="passage29"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage29"></span></span><span class="markup manual unsolved info" type="info" info_id="">融每建白，</span>說輒引大體廷爭。

</span><span class="passage" type="passage" id="passage30"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage30"></span></span>融揣說不善，欲先事中傷之。

</span><span class="passage" type="passage" id="passage31"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage31"></span></span><span class="markup manual unsolved info" type="info" info_id="">張九齡謂說曰：「融新用事，</span>辯給多詐，<span class="markup manual unsolved info" type="info" info_id="">公不可以忽。

</span></span><span class="passage" type="passage" id="passage32"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage32"></span></span><span class="markup manual unsolved info" type="info" info_id="">」說曰：「狗鼠何能為！

</span></span><span class="passage" type="passage" id="passage33"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage33"></span></span><span class="markup manual unsolved info" type="info" info_id="">」會帝封太山還，</span>融以選限薄冬，請分吏部為十銓。

</span><span class="passage" type="passage" id="passage34"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage34"></span></span><span class="markup manual unsolved info" type="info" info_id="">有詔融與禮部尚書蘇頲、刑部尚書韋抗、工部尚書盧從願、右散騎常侍徐堅、薄州刺史崔琳、魏州刺史崔沔、荊州長史韋虛心、鄭州刺史賈曾、懷州刺史王丘分總，</span>而不得參事，一決於上。

</span><span class="passage" type="passage" id="passage35"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage35"></span></span>融奏選事，說屢卻之，融怒，<span class="markup manual unsolved info" type="info" info_id="">乃與御史大夫崔隱甫等廷劾說引術士解禱及受賕，</span>說由是罷宰相。

</span><span class="passage" type="passage" id="passage36"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage36"></span></span>融畏說且復用，<span class="markup manual unsolved info" type="info" info_id="">訾詆不已。

</span></span><span class="passage" type="passage" id="passage37"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage37"></span></span>帝疾其黨，詔說致仕，<span class="markup manual unsolved info" type="info" info_id="">放隱甫於家，</span><span class="markup manual unsolved info" type="info" info_id="">出融為魏州刺史。

</span></span><span class="passage" type="passage" id="passage38"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage38"></span></span><span class="markup manual unsolved info" type="info" info_id="">

方河北大水，</span></span><span class="passage" type="passage" id="passage39"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage39"></span></span>即詔領宣撫使，<span class="markup manual unsolved info" type="info" info_id="">俄兼檢校汴州刺史、河南北溝渠堤堰決九河使。

</span></span><span class="passage" type="passage" id="passage40"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage40"></span></span><span class="markup manual unsolved info" type="info" info_id="">又建請墾九河故地為稻田，</span>權陸運本錢，收其子入官。

</span><span class="passage" type="passage" id="passage41"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage41"></span></span>興役紛然，<span class="markup manual unsolved info" type="info" info_id="">而卒無成功。

</span></span><span class="passage" type="passage" id="passage42"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage42"></span></span><span class="markup manual unsolved info" type="info" info_id="">入為鴻臚卿，</span>兼戶部侍郎。

</span><span class="passage" type="passage" id="passage43"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage43"></span></span>明年，<span class="markup manual unsolved info" type="info" info_id="">進黃門侍郎、同中書門下平章事。

</span></span><span class="passage" type="passage" id="passage44"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage44"></span></span>融曰：「使吾執政得數月久，天下定矣。

</span><span class="passage" type="passage" id="passage45"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage45"></span></span><span class="markup manual unsolved info" type="info" info_id="">」乃薦宋璟為右丞相，</span><span class="markup manual unsolved info" type="info" info_id="">裴耀卿為戶部侍郎，</span><span class="markup manual unsolved info" type="info" info_id="">許景先為工部侍郎，</span><span class="markup manual unsolved info" type="info" info_id="">當時長其知人。

</span></span><span class="passage" type="passage" id="passage46"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage46"></span></span>而性卞急，少所推下。

</span><span class="passage" type="passage" id="passage47"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage47"></span></span>既居位，日引賓客故人與酣飲。

</span><span class="passage" type="passage" id="passage48"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage48"></span></span>然而神用警敏，應對如響，雖天子不能屈。

</span><span class="passage" type="passage" id="passage49"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage49"></span></span><span class="markup manual unsolved info" type="info" info_id="">信安王禕節度朔方，</span>融畏其權，<span class="markup manual unsolved info" type="info" info_id="">諷侍御史李宙劾奏之。

</span></span><span class="passage" type="passage" id="passage50"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage50"></span></span>禕密知，<span class="markup manual unsolved info" type="info" info_id="">因玉真公主、高力士自歸。

</span></span><span class="passage" type="passage" id="passage51"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage51"></span></span>翌日，宙通奏，帝怒，<span class="markup manual unsolved info" type="info" info_id="">罷融為汝州刺史。

</span></span><span class="passage" type="passage" id="passage52"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage52"></span></span>居宰相凡百日去，<span class="markup manual unsolved info" type="info" info_id="">而錢穀亦自此不治。

</span></span><span class="passage" type="passage" id="passage53"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage53"></span></span><span class="markup manual unsolved info" type="info" info_id="">帝思之，</span>讓宰相曰：「公等暴融惡，朕既罪之矣，<span class="markup manual unsolved info" type="info" info_id="">國用不足，</span>將奈何？

</span><span class="passage" type="passage" id="passage54"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage54"></span></span><span class="markup manual unsolved info" type="info" info_id="">」裴光庭等不能對，</span>即使有司劾融交不逞，作威福，其息受贓饋狼藉，<span class="markup manual unsolved info" type="info" info_id="">乃貶融平樂尉。

</span></span><span class="passage" type="passage" id="passage55"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage55"></span></span>歲餘，<span class="markup manual unsolved info" type="info" info_id="">司農發融在汴州紿隱官息錢巨萬，</span><span class="markup manual unsolved info" type="info" info_id="">給事中馮紹烈深文推證，</span><span class="markup manual unsolved info" type="info" info_id="">詔流於嚴州。

</span></span><span class="passage" type="passage" id="passage56"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage56"></span></span><span class="markup manual unsolved info" type="info" info_id="">道廣州。

</span></span><span class="passage" type="passage" id="passage57"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage57"></span></span>遷延不行，<span class="markup manual unsolved info" type="info" info_id="">為都督耿仁忠所讓，</span>惶恐上道，卒。

</span><span class="passage" type="passage" id="passage58"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage58"></span></span>

初，</span><span class="passage" type="passage" id="passage59"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage59"></span></span>融廣置使額以侈上心，百姓愁恐。

</span><span class="passage" type="passage" id="passage60"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage60"></span></span>有司浸失職，自融始。

</span><span class="passage" type="passage" id="passage61"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage61"></span></span>帝猶思其舊功，<span class="markup manual unsolved info" type="info" info_id="">贈臺州刺史。

</span></span><span class="passage" type="passage" id="passage62"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage62"></span></span>其後言利得幸者踵相躡，皆本於融云。

</span><span class="passage" type="passage" id="passage63"><span class="commentContainer" value="[]"><span class="glyphicon glyphicon-comment" type="commentIcon" style="display:none" aria-hidden="true" data-markus-passageid="passage63"></span></span></span></pre></div>