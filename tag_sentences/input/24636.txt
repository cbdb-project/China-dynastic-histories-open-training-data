武士獲字信，世殖貲，喜交結。高祖嘗領屯汾、晉，休其家，因被顧接。後留守太原，引為行軍司鎧參軍。募兵既集，以劉弘基、長孫順德統之。王威、高君雅私謂士訄曰：「弘基等皆背征三衛，罪當死，奈何授之兵？吾且劾系之。」士卬皞曰：「此皆唐公客，若爾，必大有嫌。」故威等疑不發。會司兵參軍田德平欲勸威劾募人狀，士訄脅謂曰：「討捕兵悉隸唐公，威、君雅無與，徒寄坐耳，何能為？」德平亦止。兵起，士卬皞不與謀也。以大將軍府鎧曹參軍從平京師，為光祿大夫、義原郡公。自言嘗夢帝騎而上天，帝笑曰：「爾故王威黨也，以能罷系劉弘基等，其意可錄，且嘗禮我，故酬汝以官。今胡迂妄媚我邪？」累遷工部尚書，進封應國公，歷利、荊二州都督。卒，贈禮部尚書，謚曰定。