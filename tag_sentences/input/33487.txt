李益，故宰相揆族子，於詩尤所長。貞元末，名與宗人賀相埒。毎一篇成，樂工爭以賂求取之，被聲歌，供奉天子。至征人、早行等篇，天下皆施之圖繪。

少癡而忌克，防閑妻妾苛嚴，世謂為「李益疾」。同輩行稍稍進顯，益獨不調，鬱鬱去。游燕，劉濟辟置幕府，進為營田副使。嘗與濟詩，語怨望。憲宗雅知名，召為祕書少監、集不能堪，諫官因暴幽州時怨望語，詔降秩。俄復舊官，累遷賢殿學士。自負才，凌藉士，右散騎常侍。大和初，以禮部尚書致仕，卒。

時又有太子庶子李益同在朝，故世言「文章李益」以辨云。
