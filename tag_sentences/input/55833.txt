蔣士銓，字心餘，鉛山人。家故貧，四歲，母鍾氏授書，斷竹篾為點畫，攢簇成字教之。既長，工為文，喜吟詠。由舉人官中書。乾隆二十二年，成進士，授編修。文名藉甚，裘曰修、彭元瑞並薦其才。旋乞病歸。帝屢從元瑞詢之，元瑞之士銓母老對。帝賜詩元瑞，有「江西兩名士」之句。士銓感恩眷，力疾起補官，記名以御史用。未幾，仍以病乞休，遂卒，年六十二。

士銓賦性悱惻，以古賢者自勵，急人之難如不及。詩詞雄傑，至★述節烈，能使讀者感泣。著忠雅堂集。少時與武寧汪軔、南昌楊垕為昆弟交，出入必偕，財物與共。
