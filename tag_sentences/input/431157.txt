卷十八本紀第十八　興宗一

興宗神聖孝章皇帝，諱宗真，字夷不堇，小字只骨。聖宗長子，母曰欽哀皇后蕭氏。上始生，齊天皇后取養之。幼而聰明，長而魅偉，龍顏日角，豁達大度。善騎射，好儒術，通音律。三歲封梁王，太平元年冊為皇太子，十年六月判北南院樞密使事。

十一年夏六月己卯，聖宗崩，即皇帝位於柩前。壬午，尊母元妃蕭氏為皇太后。甲申，遣使告哀於宋及夏、高麗。是年，御宣政殿放進士劉貞等五十七人。辛卯，大赦，改元景福。乙未，奉大行皇帝梓宮，殯於永安山太平殿。辛丑，皇太后賜附馬蕭鉏不里、蕭匹敵死，圍場都太師女直著骨里、右祗候郎君詳穩蕭延留等七人皆棄市，籍其家，遷齊天皇后於上京。

秋七月丙午朔，皇太后率皇族大臨於太平殿。高麗遣使吊慰。上召晉王蕭普古等飲博，夜分乃罷。丁未，擊鞠。戊申，以耶律韓八為左夷離畢，特末里為左祗候郎君詳穩，橫帳郎君樂古權右祗候郎君詳穩。已酉，以耶律鄭留為於厥迪烈都詳穩，高八為右皮室詳穩。庚戌，振薊州饑民。癸丑，詔寫大行皇帝御容。甲寅，錄囚。以觀察姚居信為上將軍。建慶州於慶陵之南，徙民實之，充奉陵邑。乙卯，以比歲豐稔，罷給東京統軍司糧。丁巳，上謁大行皇帝御容，哀慟久之。因詔寫北府宰相蕭孝先，南府宰相蕭孝穆像於御容殿。以蕭阿姑軫為東京留守。

丁卯，謁太平殿，焚先帝所御弓矢。幸晉王普古第視疾。辛未，錄囚。壬申，上謁神主帳，時奧隈蕭氏始入宮，亦命拜之。

八月壬午，遷大行皇帝梓宮于菆塗殿。

九月戊申，躬視慶陵。庚戌，問安於皇太后。辛亥，宋遣王隨、曹儀致祭，王瑠、許懷信、梅詢、張綸來慰兩宮，範諷、孫繼業賀即位，孔道輔、魏昭文賀皇太后冊禮。戊午，傑弧矢、鞍勒于菆塗殿。庚申，夏國遣使來慰。庚午，以宋使吊祭，喪服臨菆塗殿。甲戌，遣御史中丞耶律翥、司農卿張確、詳穩耶律勵、四方館使高維翰謝宋吊慰。

冬十月戊寅，宰臣呂德懋薨。癸未，殺鉏不里黨彌勒奴、觀音奴等。丙戌，遣工部尚書高德順、崇祿卿李可封致先帝遺物於宋；以右領軍衛上將軍耶律遜、少府監馬憚充皇太后謝宋使；右監門衛上將軍耶律元載、引進使魏永充皇帝謝宋使。丁酉，夏國遣使來賻。戊戌，以蕭革、趙為果、恥律鬱、馬保業充來歲賀宋正旦使副。

閏月辛亥，謁菆塗殿，閱玄宮閟器。有司請以生辰為永壽節，皇太后生辰為應聖節，從之。辛酉，閱新造鎧甲。丁卯，振黃龍府饑民。

十一月壬辰，上率百僚奠於菆塗殿。出大行皇帝服御、玩好焚之，縱五坊鷹鶻。甲午葬文武大孝宣皇帝於慶陵。乙未，祭天地。問安皇太后。丙申，謁慶陵，以遺物賜群臣，名其山曰慶雲，殿曰望仙。

十二月癸丑，到自慶陵。皇太后聽政，帝不親庶務，群臣表請，不從。

是歲，以興平公主下嫁夏國王李德昭子元昊，以元昊為夏國公、駙馬都尉。

重熙元年春正月壬申朔，皇太后御正殿，受帝與群臣朝。

宋遣任布、王遵範、陳琰、王克善來賀。乙亥，宋遣鄭向、郭遵範來賀永壽節。丁丑，如雪林。

二月，大搜。

三月壬申朔，尚父、漆水郡王敵烈復為惕隱。

是春，皇太后誣齊天皇后以罪，遣人即上京行弒。後請具浴以就死，許之，有頃，後崩。

夏四月乙巳，清暑別輦斗。

秋七月，豬平地松林。以蕭達溥、王英秀、蕭麓、張素羽充來歲賀宋正旦生辰使。

八月丙午，駐蹕刺河源。皇子洪基生。

冬十月已酉，幸中京。

十一月已卯，帝率群臣上皇太后尊號曰法天應運仁德章聖皇太后；群臣上皇帝尊號曰文武仁聖昭孝皇帝。大赦，改元重熙。癸未，守遣劉隨、王德本來賀應聖節。以楊佶為翰林承旨。

丙戌，夏國遣使來賀。辛卯，五國酋長來貢。夏國王李德昭薨，冊其子夏國公元昊為夏國王。

十二月庚戌，宋遣胥偃、王從益、崔暨、張懷志來賀來歲正旦；又遣楊日嚴、王克纂來賀永壽節。以北大王耶律求翰同平章事。

是年，放進士劉師貞等五十七人。

二年春正月庚辰，東幸。乙酉，夏國遣使來貢。壬辰，女直詳穩臺押率所部來貢。宋遣曹琮來告母後劉氏哀，章得象、安繼昌來饋母後遺物。即遣興聖宮使耶律壽寧、給事中知制誥李奎充祭奠使；天德軍節度使耶律卿寧、大理卿和道亨、河西軍節度使耶律嵩、引進使馬世卿充兩宮吊慰使。秋七月甲子朔，以耶律寔、高升、耶律迪、王惟允充兩宮賀宋生辰使副，以耶律師古、劉五常充賀宋來歲正旦使副。

八月丁酉，幸溫泉宮。乙卯，遣使閱諸路未稼。

冬十一月甲申，宋遣劉寶，符忠、李昭述、張茂實等來謝慰奠。十二月乙未，宋遣丁度、王繼凝來賀應聖節。巳酉，禁夏國使沿路私市金、鐵。甲寅，宋遣章頻、李懿、王沖睦、張緯、李紘、李繼一來賀永壽節及來歲正旦。庚申，以北府宰相蕭孝先為樞密使。

三年春正月丁卯，宋使章頻卒，詔有司賻贈，命近侍護喪以歸。辛卯，如春水。

二月壬辰朔，以北院樞密使蕭普古為東京留守。戊申，耶律大師奴有侍襁褓恩，詔入屬籍。

夏四月甲寅，振耶迷只部。

五月庚申朔，清暑沿柳湖。是月，皇太后還政於上，躬守慶陵。六月已亥，以蕭普古為南院樞密使。

秋七月戊子朔，上始親政，以耶律庶徵、劉六符、耶律睦、薄可久充賀宋來歲正旦使副。壬辰，如秋山。

冬十月已未，駐蹕中會川。

十二月，宋遣段少連、杜仁贊來賀來歲正旦、楊偕、李守忠來賀永壽節。

四年春正月庚寅，如耶迷只里。

三月乙酉朔，立皇后蕭氏。

夏四月甲寅朔，如涼陘。

五月庚子，清暑散水源。

六月癸丑朔，皇子賓信奴生。以耶律信、呂士宗、蕭兗、郭揆充賀宋生辰及來歲正旦使副。

秋七月壬午朔，獵於黑嶺。

九月已酉，駐蹕長寧澱。

冬十月，如王子城。

十一月壬午，改南京總管府為元帥府。乙酉，行柴冊禮於白嶺，大赦。加尚父耶律信寧、政事令耶律求翰耆宿贊翊功臣。

十二月癸丑，詔諸軍炮、弩、弓、劍手以時閱習。庚申，宋遣鄭戩、柴貽範、楊日華、張士禹來賀永壽節及正旦。

五年春正月甲申，如魚兒濼。樞密使蕭延寧請改國舅乙室小功帳敞史為將軍，從之。

夏四月庚申，以潞王查葛為南府宰相，崇德宮使耶律馬惕隱。甲子，幸後弟蕭無曲第，曲水泛觴賦詩。丁卯，頒新定條制，己巳，上與大臣分朋擊鞠。

五月甲午，南幸。丁未，如胡土白山清暑。庚申，幸北院大王高十行帳拜奧，賜銀絹。

壬戌，詔修南京宮闕府署。

秋七月辛丑，錄囚。耶律把八誣其弟韓哥謀殺已，有司奏當反坐。臨刑，其弟泣訴：「臣惟一兄，乞貸其死。」上憫而從之。九月癸巳，獵黃花山，獲熊三十六，賞獵人有差。

冬十月丁未，幸南京。辛亥，曲赦析津府境內囚。壬子，御元和殿，以《日射三十六熊賦》、《幸燕詩》試進士於廷；賜馮立、趙徽四十九人進士第。以馮立為右補闕，趙徽以下皆為太子中佶，賜緋衣、銀魚、遂大宴。御試進士自此始。宋遣宋郊、王世文來賀永壽節。甲子，宰臣張儉等請幸禮部貢院，歡飲到暮而罷，賜物有差。以耶律祥、張素民、耶律甫、王澤充賀宋生辰正旦使副。六年春正月丁丑，西幸。

三月戊寅，以秦王蕭孝穆為北院樞密使，徙封昊王；晉王蕭孝先為南京留守。

夏四月，獵野狐嶺。

閏月，獵龍門縣西山。

五月已酉，清暑炭山。以耶律韓八為北院大王。蕭把哥左夷離畢，王子郎君詳穩鼻姑得林牙，簽北面事耶律涅哥同簽點檢司。甲寅，錄囚。以南大王耶律信寧故匿重囚及待婢贓污，命撻以劍脊而奪其官；都監坐阿附及侍婢罪，皆論死，詔貸之。

丙辰，以耶律信寧為西南路招使。庚申，出飛龍廄馬，賜皇太弟重元及北、南面侍臣有差。癸亥，以上京留守耶律胡睹袞為南大王，平章事蕭查刺寧上京留守，侍中管寧行宮都部署，耶律蒲奴寧烏古迪烈得都詳穩。甲子，以上京留守耶律洪古為北院大王。

六月壬申朔，以善寧為殿有都點檢。護衛太保耶律合住兼長寧宮使，蕭阿刺里、耶律烏理斡、耶律和尚、蕭韓家奴、蕭特里、蕭求翰為各宮都部署。上酒酣賦詩，昊國王蕭孝穆、北宰相蕭撒八等皆屬和，夜中乃罷。已卯，祀天地。癸未，賜南院大王耶律胡睹兗命，上親為制誥詞，並賜詩以寵之。丙申，以北院大王侯哂為南京統軍使。

秋七月辛丑朔，以北、南樞密院獄空，賞賚有差。壬寅，以皇太弟重元生子，賜詩及寶玩器物，曲赦死罪以下。癸卯，如秋山。

八月已卯，北樞密院言越棘部民苦其酋帥坤長不法，多流亡；詔罷越棘等五國酋帥，以契丹節度使一員領之。

冬十月癸酉，駐蹕石寶岡。

十一月已亥朔，阻卜酋長來貢。辛亥，以契丹行宮都部署蕭惠為南院樞密使。壬子，以管寧為南院樞密使。蕭掃古諸行宮都部署，耶律褭裡知南面行宮副部署，蕭阿刺里左祗候郎君詳穩，耶律曷主右祗候郎君詳穩。庚申，幸晉國公主行帳視疾。

封皇子洪基為梁王。

十二月，以楊佶為忠順軍節度使。遣耶律斡、秦鑒耶律德、崔繼芳賀宋生辰及正旦。

七年春正月戊戌朔，宋遣高若訥、夏元正、謝絳、張茂實來賀正旦及永壽節。辛丑，如混同江。

二月庚午，如春州。乙亥，駐蹕東川。丁丑，高麗遣使來貢。壬午，幸五坊閱鷹鶻。乙酉，遣使慶州問安皇太后。

三月戊戌朔，幸皇太弟重元行帳。壬寅，如蒲河澱。辛亥，夏國遣使來貢。甲寅，錄囚。

夏四月己巳，以興平公主薨，遣北院承旨耶律庶成持詔問夏國王李元昊，公主生與元昊不睦，沒，詰其故。己卯，獵白馬堝。甲申，射免新澱井，乙未，獵金山，遣楊家進鹿尾茸於大安宮。

六月乙亥，御清涼殿試進士，賜邢彭年以下五十五人第。

秋七月甲辰，錄囚。乙巳，阻卜酋長屯禿古斯來朝。戊申，如黑嶺。

九月丁未，駐蹕平澱。

冬十月甲子朔，渡遼河。丙寅，駐蹕白馬澱。壬申，錄囚。

十一月癸巳朔。以耶律元方、張泥、韓至德、蕭傅充駕宋生辰正旦使副。辛丑，問安皇太后，進珍玩。庚申，錄囚。

十二月，召善擊鞠者數十大於東京。令與近臣角勝，上臨觀之。己巳，以皇太弟重元判北南院樞密使事，北府宰相撒八寧再任兼知東京留守事，耶律應穩南府宰相，查割折大內惕隱，乙室己帳蕭翰乾州節度使，劉六符參知政事，王子帳冠哥王子郎君詳穩，鉏窘大王平川節度使，宰臣張克恭守司空，宰臣韓紹芳加侍中，惕隱耶律馬六北院宣徽使，傅父耶律喜孫南府宰相，癸未，守遣王舉正、張士禹來賀永壽節。甲申，命日進酒於大安宮，致薦慶陵。丁亥，錄囚。非故殺者減科。南面待御壯骨裏詐取女直貢物，罪死；上以有吏能。默而流之。

八年春正月壬辰朔，宋遣韓畸、王從益來賀。丙申，如混同江觀漁。戊戌，振品部。庚戌，叉魚於率沒里河。丁巳，禁朔州鬻羊於宋。

二月丙子，駐蹕長春河。

夏六月乙丑，詔括戶口。

秋七月丁巳，謁慶陵，致奠於望仙殿；迎皇太后至顯州，謁園陵，還京。

冬十月，駐蹕東京。

十一月甲午，詔有言北院處事失平，擊鐘及邀駕告者，悉以奏聞。戊戌，朝皇太后，召僧論佛法。戊申，皇太后行再生禮，大赦。己酉，城長春。

閏十二月壬辰，禮昊國王蕭孝穆疾。宋遣龐籍、杜贊來賀永壽節。

九年春正月丙辰朔，上進酒於皇太后宮，御正殿。宋遣王拱辰、彭再恩來賀。庚申，如鴨子河。

二月，駐蹕魚兒濼。

三月辛未，以應聖節，大赦。

五月乙卯朔，清暑永安山。

六月，射柳祈雨。

秋七月癸酉，宋遣郭禎以伐夏來報，遣樞密使杜防報聘。

丁丑，如秋山。

冬十月癸未朔，駐蹕中會川。十一月甲子，女直侵邊，發黃龍府鐵驪軍拒之。宋遣蘇伸、向傳範來賀應聖節。

十二月庚寅，以北大王府布猥帳郎君自言先世與國聯姻，許置敞史，命本帳蕭胡睹為之。辛卯，以所得女直戶置肅州。

以蕭迪、劉三嘏、耶律元方、王惟吉、耶律庶忠、孫女昭、蕭紹簡、秦德昌充賀宋生辰及來歲正旦使副。沼諸犯法者，不得為官吏。諸職官非婚祭，不得沉酗廢事。有治民安邊之略者，悉具以聞。

卷十九本紀第十九　興宗二

十年春正月辛亥朔，宋遣梁適、張從一、富弼、趙日宣來賀。甲子，處處遣吳育、馮戴來賀永壽節。

二月庚辰朔，詔蒲盧毛朵部歸曷蘇館戶之沒入者使復業。

甲申，北樞密院言，南、北二王府及諸部節度侍衛祗候郎君，皆出族帳，既免與民戍邊，其祗候事，請亦得以部曲代行。詔從其請。

夏四月，詔罷修鴨綠江浮梁及漢兵屯戍之役。又以東京留守蕭撒大言，馳東京擊鞠之禁。

六月戊寅朔，以蕭寧、耶律坦、崔禹稱、馬世良、耶律仁先、劉六符充賀宋生辰使副；耶律庶成、趙成、耶律烈、張旦充來歲賀宋正旦使副。

秋七月壬戌，詔諸職官以官物者，以正盜論。諸敢以先朝已斷事相告言者，罪之。諸帳郎君等於禁地射鹿，決三百，不征償、小將軍決二百以下，及百姓犯者，罪同郎君論。

八月丙戌，以醫者鄧延貞治詳穩蕭留寧疾驗，贈其父母官以獎之。

九月辛亥，朝皇太后。國舅留寧薨。庚申，持太後射獲熊，上進酒為壽。癸亥，上獵馬孟山，草木蒙密，恐獵者誤射傷人，命耶律迪姑各書姓名於矢以志之。丙寅，夏國獻宋俘。以石硬砦太保郭三避虎不射，免官。

冬十月丙戌，詔東京留守蕭孝忠察官吏有廉幹清強者，具以名聞。庚寅，以女直太師臺押為曷蘇館都大王。辛卯，以皇子胡盧斡裏生，北宰相、駙馬撒八寧迎上至其第宴飲，上命衛十與漢人角抵為樂。壬辰，復飲皇太后殿，以皇子生，肆赦。

夕，復引公主、駙馬及內族大臣入寢殿劇飲。甲午，幸中京。

庚子，以駙馬都尉蕭忽列為國舅詳穩。

十一月丙辰，回鶻遣使來貢。

十二月丙子朔，宋遣劉沆、王整來賀應聖節。乙未，置撻木不姑酋長。以胡撻刺為平章事。上聞宋設關河，治壕塹，恐為邊患；與南、北樞密昊國王蕭孝穆、趙國王蕭貫寧謀取宋舊割關南十縣地，遂遣蕭英、劉六符使宋。庚寅，宋遣張沔、侯宗亮、薛申、待其浚、施昌言、潘永照來賀永壽節及來歲正旦。

以宣政殿學士楊佶為吏部尚書、判順義軍節度使事。丁酉，議伐宋，詔諭諸道。

十一年春正月戊申，奉迎皇太后於內殿。庚戌，遣南院宣微使蕭特末、翰林學士劉六符使宋，取晉陽及瓦橋以南十縣地；且間興師伐夏及沿邊疏浚水澤，增益兵戍之故。

二月壬寅，如鴛鴦濼。

夏四月甲戌朔，頒南征賞罰令。

六月乙亥，宋遣富弼、張茂實奉書來聘，以書答之。壬午，御含涼殿，放進士王實等六十四人。禁氈、銀鬻入宋。

秋七月壬寅朔，詔盜易官馬者滅死論。外路官勤瘁正直者，考滿代；不治事者即易之。

八月丙申，宋復遣富弼、張茂實奉書來聘，乞增歲幣銀絹，以書答之。九月壬寅，遣北院樞密副使耶律仁先、漢人行宮副部署劉六符使宋約和。是時，富弼為上言，大意謂遼與宋和，坐獲歲幣，則利在國家，臣下無與；與宋交兵，則利在臣下，害在國家。上感其言，和好始定。

閏月癸未，耶律仁先遣大報，宋歲增銀、絹十萬兩、匹，文書稱「貢」，送至白溝；帝喜，宴群臣於昭慶殿。是日，振恤三父族之貧者。辛卯，仁先、劉六符還，進宋國誓書。

冬十一月丁亥，群臣加上尊號日聰文聖武英略神功睿哲仁孝皇帝，冊皇后蕭氏曰貞懿宣慈崇聖皇后。大赦。梁王洪基進封燕國王。

十二月癸卯，朝皇太后。甲辰，封皇太弟重元子涅魯古為安定郡王。己酉，以宣獻皇后忌日，上與皇太后素服，飯僧於延壽、憫忠、三學三寺。辛亥，詔蠲預備伐宋諸部租稅一年。

王子，以吐渾、黨項多鬻馬夏國，詔謹邊防。己未，宋遣賀正旦及永壽節使居邸，帝微服往觀。丁卯，禁喪葬殺牛馬及藏珍寶。

十二年春正月辛未，遣同知析津府事耶律敵烈、樞密院都承旨王惟吉諭夏國與宋和。壬申，以昊國王蕭孝穆為南院樞密使，北府宰相蕭孝忠北院樞密使，封楚王，韓國王蕭惠北府宰相、同知元帥府事，韓八南院大王，耶律侯哂東京留守，北院樞密副使耶律仁先同知東京留守事，北面林牙蕭革北院樞密副使。甲戌，如武清寨葦澱。

二月壬寅，禁關南漢民弓矢。己酉，復國以加上尊號，遣使來賀。甲寅，耶律敵烈等使夏國還，奏元昊罷兵，即遣使報宋。

三月辛卯，幸南京。壬辰，高麗國以加上尊號，遣使來賀。

夏四月己亥，置回跋部詳穩、都監。庚子，夏國遣使進馬、駝。

五月辛卯，斡魯、蒲盧毛朵部二便來貢失期，宥而遣還。

乙未，詔復定禮制。是月，幸山西。

六月丙午，詔世選宰相、節度使族屬及身為節度使之家，許葬用銀器；仍禁殺牲以祭。庚戌，詔漢人宮分戶絕，恆產以親族繼之。辛亥，阻卜大王屯禿古斯弟太尉撤葛裡來朝。丙辰，回鶻遣使來貢。甲子，以南院樞密使昊國王蕭孝穆為北院樞密使，徒封齊國王。

秋七月丙寅朔，北院樞密使蕭孝忠薨，特釋系囚。庚寅，夏國遣使上表，請伐宋，不從。

八月丙申，謁慶陵。辛丑，燕國王洪基加尚書令，知北南院樞密使事，進封燕趙國王。戊午，以前西北路招討使蕭塔烈葛為右夷離畢。庚申，於越耶律洪古薨。甲子，阻卜來貢。

九月壬申，朝皇太后，謁望仙殿。壬午，謁懷陵。

冬十月丁酉，駐蹕中會川。己亥，北院樞密使蕭孝穆薨，追贈大丞相、晉國王。庚子，詔諸路上重囚，遣官詳讞。辛亥，參知政事韓紹芳為廣德軍節度使，三司使劉六符長寧軍節度使。壬子，以夏入侵黨項，遣延昌宮使高家奴讓之。甲子，北府宰相蕭惠為北院樞密使，豳王遂哥為惕隱，惕隱敵魯古封漆水郡王、西北路招討使，樞密副使蕭阿刺同知北院宣微事。出飛龍馬廄，分賜群臣。

十一月丁丑，追封楚王蕭孝忠為楚國王。丁亥，以上京歲儉，復其民租稅。癸巳，朝皇太后。

十二月戊申，改政事省為中書省。

十三年春正月甲子朔，朝皇太后。戊辰，如混同江。辛未，獵兀魯館岡。

二月康戌，如魚兒濼。丙辰，以參知政事杜防為南府宰相。三月丁亥，高麗遣使來貢。以宣政殿學士楊佶參知政事。

是月，置契丹警巡院。

夏四月己酉，遣東京留守耶律侯哂、知黃龍府事耶律歐里斯將兵攻蒲盧毛朵部。甲寅，南院大王耶律高十奏黨項等部叛附夏國。丙辰，酉南面招討都監羅漢奴、詳穩斡魯等奏，山西部族節度使屈烈以五部叛入西夏，乞南、北府兵援送實威塞州戶。詔富者遣行，餘留屯田天德軍。

五月壬戌朔，羅漢奴奏所發部兵與黨項戰不利，招討使蕭普達、四捷軍詳穩張佛奴歿於陣。李元昊來援叛黨。戊辰，詔徵諸道兵會酉南邊以討元昊。

六月甲午，阻卜酋長烏八遣其子執元昊所遣求援使窳邑改來，乞以兵助戰，從之。駐蹕永安山。以將伐夏，遣延昌宮使耶律高家奴告宋。丙申，詔前南院大王耶律穀欲、翰林都林牙耶律庶成等編集國朝上世以來事跡。丙午，高麗遣使來貢。丁未，錄囚。

秋七月辛酉，香河縣民李宜兒以左道惑眾，伏誅。庚午，行再生禮。庚辰，夏國遣使來朝。

八月乙未，以夏使對不以情，羈之。丁巳，夏國復遣使來，詢以事宜，又不以實對，苔之。

九月戊辰，宋以親征夏國，遣余靖致贐禮。壬申，會大軍於九十九泉，以皇太弟重元、北院樞密使韓國王蕭惠將先鋒兵西征。冬十月庚寅，祭天地。丙申，獲黨項偵人，射鬼箭。丁酉，李元昊上表謝罪。己亥，元昊遣使來奏，欲收叛黨以獻，從之。

辛亥，元昊遣使來進方物，詔北院樞密副使蕭革迓之。壬子，軍於河曲。革言元昊親率黨項三部來，詔革詰其納叛背盟，元昊伏罪，賜酒，許以自新，遣之。召群臣議，皆以大軍既集，宜加討伐，癸丑，督數路兵掩襲，殺數千人，駙馬都尉蕭胡睹為夏人所執。丁巳，元昊遣使以先被執者來歸，詔所留夏使亦還其國。

十一月辛酉，賜有功將校有差。甲子，班師。丁卯，改雲州為西京。辛巳，朝皇太后。

十二月己丑，幸西京。戊戌，以北院樞密副使耶律敵烈為右夷離畢。己亥，高麗遣使來貢。戊申，蕭胡睹自夏來歸。

十四年春正月庚申，以侍中蕭虛烈為南院統軍使，封遼西郡王。庚午，如鴛鴦濼。壬午，以金吾衛大將軍敵魯古為乙室大王。甲申，夏國遣使進鶻。以常侍斡古得戰毆，命其子習羅為師。二月庚子。朝皇太后。駐蹕撒刺濼。

三月己卯，宋以伐夏師還，遣使來賀。

四月辛亥，高麗遣使來貢。

閏五月癸丑，清暑永安山。

六月丁卯，謁慶陵。己卯，阻卜大王屯禿古斯率諸酋長來朝。庚辰，夏國遣使來貢。辛巳，以西南面招討使蕭普達戰毆，贈同中書門下平章事。

秋七月戊申，駐蹕中會川。

冬十月甲子，望祀木葉山。

十一月壬午朔，回鶻阿薩蘭遣使來貢。甲辰，以同知北院宣徽事蕭阿刺為北府宰相。

十二月癸丑，觀漢軍習炮射擊刺。癸亥，決滯獄。

十五年春正月乙酉，如混同江。禁契丹以奴嬸鬻與漢人。

二月乙卯，如長春河。丙寅，蒲盧毛朵界曷懶河戶來附，詔撫之。

三月甲申，朝皇太后。乙酉，以應聖節，減死罪，釋徒以下。辛卯，朝皇太后。丁酉，高麗遣使來貢。詔諸道歲具獄訟以聞。夏四月辛亥朔，禁五京吏民擊鞠。戊午，罷遙輦帳戍軍。

壬戌，以北女直詳穩蕭高六為莫六部大王。甲子，清暑永安山。

甲戌，蒲盧毛朵曷懶河百八十戶來附。

六月癸丑，以西京留守耶律馬六為漢人行宮都部署，參知政事楊佶出為武定軍節度使。戊辰，御清涼殿，放進士王棠等六十八人。甲戌，西北路招討使耶律敵魯古坐贓免官。

秋七月乙酉，豳王遂哥薨。戊子，觀獲。乙未，以北院宣徽使旅墳為左夷離畢，前南府宰相耶律喜孫東北路詳穩。丙申，籍諸路軍。丁酉，如秋山。辛丑，禁扈從踐民田。丁未，以女直部長遮母率眾來附，加太師。

八月癸丑，高麗王欽薨，遣使來告。

九月甲辰，禁以罝網捕狐兔。

冬十月己酉，駐蹕中會川。

十一月丁亥，以南院樞密使蕭孝友為北府宰相，契丹行宮都部署耶律仁先南院大王，北府宰相蕭革同知北院樞密使事，知夷離畢事耶律信先漢人行宮都部署，左夷離畢旅墳惕隱，漢人行宮都部署耶律敵烈左夷離畢。己亥，渤海部以契丹戶例通括軍馬。乙巳，振南京貧民。

十二月壬申，曲赦徒以下罪。是日為聖宗在時生辰。

卷二十本紀第二十　興宗三

十六年春正月己卯，如混同江。

二月庚申，如魚兒濼。辛酉，禁群臣遇宴樂奏請私事。詔世選之官，從各部著舊擇材能者用之。

三月丁亥，如黑水濼。癸巳，遣使審決雙州囚。壬寅，大雪。

夏四月乙巳朔，皇太后不豫，上馳往視疾。丙午，皇太后愈，復如黑水濼。丁卯，肆赦六月戊申，清暑永安山。丁巳，阻卜大王屯禿古斯來朝，獻方物。戊午，詔士庶言事。秋七月辛卯，幸慶州。自是月至於九月，日射獵於楚不溝霞列、系輪、石塔諸山。

冬十月辛亥，幸中京謁祖廟。丙辰，定公主行婦禮於舅姑儀。庚午，鐵驪仙門來朝，以始人貢，加右監門衛大將軍。

十一月戊寅，祠木葉山，幸中京，朝皇太后。壬辰，禁漏洩宮中事。

十二月辛丑朔，女直遣使來貢。辛亥，謁太祖廟，觀《太宗收晉圖》。癸丑，問安皇太后。乙卯，以太后愈，雜犯死罪減一等論，徒以下免。庚申，南府宰相杜防、韓紹榮奏事有誤，各以大杖決之。出防為武定軍節度使。壬戌，高麗遣使來貢。

十七年春正月丁亥，如春水。

閏月癸丑，射虎於候里吉。

二月辛巳，振瑤穩、嘲穩部。是月，詔士庶言國家利便，不得及己事；奴婢所見，許白其主，不得自陳。夏國王李元昊薨，其子諒祚遣使來告，即遣永興宮使耶律褭里、右護衛太保耶律興老、將作少監王全慰奠。

三月癸卯，以同知南京留守事蕭塔烈葛為左夷離畢，知右夷離畢事唐古為右夷離畢。丙午，夏國李諒祚遣使上其父元昊遺物。丁卯，鐵不得國使來，乞以本部軍助攻夏國，不許。

夏四月辛未，武定軍節度使杜防復為南府宰相。丙子，高麗遣使來貢。甲申，蒲盧毛朵部大王蒲輦以造舟人來獻。

六月庚辰，阻卜獻馬、駝二萬。辛卯，長白山太師柴葛、回跋部太師撒刺都來貢方物。

秋七月丁未，於越摩梅欲之子不葛一及婆離八部夷離堇虎（番去）等內附，甲寅，錄囚，減雜犯死罪。

八月丙戌，復南京貧戶租稅。戊子，以殿前都點檢耶律義先為行軍都部署，忠順軍節度使夏行美副部署，東北面詳穩耶律術者為監軍，伐蒲奴裡酋陶得里。

冬十月甲申，南院大王耶律韓八薨。甲午，駐蹕獨盧金。

十一月乙未朔，遣使括馬。丁巳，賜皇太弟重元金券。封皇子和魯斡為越王，阿璉許王，忠順軍節度使謝家奴陳王，西京留守貼不漢王，惕隱旅墳遼西郡王，行宮都部署別古得柳城郡王，奉陵軍節度使侯古饒樂郡王，安定郡王涅魯古進封楚王。

十八年春正月甲午朔，日有食之。戊戌，留夏國賀正使不遣。己亥，遣北院樞密副使蕭惟信以伐夏告宋。辛丑，錄囚。

丙午，如鴛鴦濼。丙辰，獵霸特山。耶律義先奏蒲奴裡捷。二月庚辰，幸燕趙國王洪基其帳視疾。乙酉，耶律義先等陶得里以獻。

三月乙巳，高昌國遣使來貢。壬子，以洪基疾愈，赦雜犯死罪以下。丁巳，烏古遣使送款。

夏四月癸酉，以南府宰相耶律高十為商京統軍使。

五月甲辰，五國酋長各率其部來附。庚戌，回跋部長兀迭臺扎等來朝。戊午，五國節度使耶律仙童以降烏古叛人，授左監門衛上將軍。

六月壬戌朔，以韓國王蕭惠為河南道行軍都統，趙王蕭孝友、漢王貼不副之。乙丑，錄囚。丙寅，行十二神纛禮。己巳，宋以遼師伐夏，遣錢逸致贐禮。庚辰，阻卜來貢馬、駝、珍玩。

辛巳，夏國使來貢，留之不遣。丁亥，行再生禮。

秋七月戊戌，親征。

八月辛酉朔，渡河。夏人遁，乃還。

九月丁未，蕭惠等為夏人所敗。

冬十月，北道行軍都統耶律敵魯古率阻卜諸軍至賀蘭山。

獲李元昊妻及其官僚家屬，遇夏大三千來戰，殪之；烏古敵烈部都詳穩蕭慈氏奴、南克耶律斡里死焉。

十二月戊寅，慶陵林木火。己卯，錄囚。有弟從兄為強盜者，兄弟俱無子，特原其弟，十九年春正月庚寅，僧惠鑒加檢校太尉。庚子，耶律敵魯古復封漆水郡王，諸將校及阻卜等部酋長各進爵有差。贈蕭慈氏奴同中書門下平章事。辛丑，遣使問罪於夏國。壬寅，如魚兒濼。二月丁亥，夏將窪普、猥貨、乙靈紀等來攻金肅城，南面林牙耶律高家奴等破之。窪普被創遁去，殺猥貨、乙靈紀。

三月戊戌，殿前都點檢蕭迭裡得與夏戰於三角川，敗之。癸卯，命西南招討使蕭浦奴、北院大王宜新、林牙蕭撒抹等帥師伐夏，以行宮都部署別古得監戰。甲辰，遣同知北院樞密使蕭革按軍邊城，以為聲援。己酉，駐蹕息雞澱。丙辰，幸殿前都點檢蕭迭裡得、駙馬都尉蕭胡睹帳視疾。

夏四月丙寅，如魚兒濼。壬申，蒲盧毛朵部惕隱信篤來貢。

甲申，高麗遣使來貢。

五月己丑，如涼陘。癸巳，蕭蒲奴等人夏境，不與敵遇，縱軍俘掠而還。丁酉，夏國窪普來降。己亥，遠夷拔思母部遣使來貢。

六月丙辰朔，置倒塌嶺都監。丙寅，謁慶陵。庚午，幸慶州，謁大安殿。壬申，詔醫卜、屠販、奴隸及倍父母或犯事逃亡者，不得舉進士。回跋、曷蘇館、蒲盧毛朵部各遣使貢馬。

甲戌，宋遣使來賀伐夏捷，高麗使俱至。辛巳，御金鑾殿試進土。

秋七月壬辰，駐蹕括里浦碗。癸巳，以燕趙國王洪基北南樞密院。乙未，阻卜長豁得刺弟斡得來朝，加太尉遣之。戊戌，錄囚。戊申，以左夷離畢蕭唐古為北院樞密副使。壬子，獵候里吉。八月丁卯，阻卜酋長喘只葛拔里斯來朝。

九月壬寅，夏入侵邊，敵魯古遣六院軍將海裏擊敗之。

冬十月庚午，還上京。辛未，夏國王李諒祚母遣使乞依舊稱藩。使還，詔諭別遣信臣詣閥，當徐思之。壬申，釋臨潢府役徒。甲戌，如中會川。

十一月甲午，阻卜酋長豁得刺遣使來貢。庚戌，錄囚。王子。出南府宰相韓知白為武定軍節度使，樞密副使楊績長寧軍節度使，翰林學士王綱澤州刺史，張宥徽州刺史，知制誥周白海北州刺史。閏月乙卯，以漢王貼不為中京留守。辛未，以同知北院樞密使事蕭革為南院樞密使，南院大王耶律仁先北樞密使事，封宋王。十二月丁亥，北府宰相、趙王蕭孝友出為東京留守，東京留守蕭塔列葛為北府宰相，南院樞密使、潞王葛為南院大王。

庚戌，韓國王蕭惠徙封魏王，致仕。壬子，夏國李諒祚遣使上表，乞依舊臣屬。

二十年春正月戊戌，駐蹕混同江。

二月甲申，遣前北院都監蕭友括等使夏國，索黨項叛戶。

己丑，如蒼耳濼。甲辰，吐蕃遣使來貢。

三月壬子朔，幸黑水。

夏五月癸丑，蕭友括等使夏還，李諒祚母表乞如黨權進馬、駝、牛、羊等物。己巳，夏國遣使求唐隆鎮及乞罷所建城邑，以詔答之。

六月丙戌，詔以所獲李元昊妻及前後所俘夏人，安置蘇州。

以伐夏所獲物遣使遺宋。

秋七月，如秋山。

九月，詔更定條制。駐蹕中會川。

冬十月己卯朔，括諸道軍籍。

十一月庚申，以惕隱都監蕭謨魯為左夷離畢。甲子，命東京留守司總領戶部、內省事。丁卯，罷中丞記錄職官過犯，令承旨總之。

十二月乙酉，以皇太后行再生禮，肆赦。

二十一年春正月辛亥，如混同江。

二月，如魚兒濼。

夏四月癸未，以國舅詳穩蕭阿刺為西北路招討使，封西平郡王。六月丙子，駐蹕永安山。

秋七月甲辰朔，召北府宰相蕭塔烈葛、南府宰相漢王貼不、南院樞密使蕭革、知北院樞密使事仁失等，賜坐，論古今治道。

戊申，祀天地。己酉，詔北、南樞密院，日再奏事。壬子，追尊太祖之祖為簡獻皇帝，廟號玄祖，祖妣為簡獻皇后；太祖之考為宣簡皇帝，廟號德祖，妣為宣簡皇后。追封太祖伯父夷離堇嚴木為蜀國王，於越釋魯為隋國王。以燕趙國王洪基為天下兵馬大元帥、知惕隱事，賜詔諭之。癸亥，近侍小底盧寶偽學御畫，免死，配役終身。甲子，如秋山。戊辰，謁慶陵。以南院樞密使蕭革為北院樞密使，封吳王。辛未，如慶州。壬申，追封太祖弟寅底石為許國王。

八月戊子，太尉烏者薨，詔配享聖宗廟。九月乙卯，平州進白兔。已末，謁懷陵。庚申，追上嗣聖皇帝、天順皇帝尊溢，及更溢彰德皇后日請安。癸亥，溢齊天皇后日仁德皇后。甲子，謁祖陵。增太祖謚大聖大明神烈天皇帝，更謚貞烈皇后日淳欽，恭順皇帝日章肅，後蕭氏溢日和敬。

冬十月戊寅，駐蹕中會川。丁亥，夏國李諒祚遣使乞弛邊備，即遣蕭友括奉詔諭之。戊子，幸顯、懿二州。甲午，遼興軍節度使蕭虛烈封鄭王，南院大王、潞王查葛為南院樞密使，進封越國王。戊戌，射虎於南撒葛柏。辛丑，謁乾陵。

十一月壬寅朔，增謚文獻皇帝為文獻欽義皇帝，及謚二後日端順，日柔貞。復更謚世宗孝烈皇后為懷節。丁未，增孝成皇帝謚日孝成康靖皇帝，更謚聖神宣獻皇后為睿智。甲子，次中會川。回鶻阿薩蘭遣使貢名馬、文豹。丙寅，錄囚。

十二月戊戌，以北府宰相塔烈葛為南京統軍使，鄭王虛烈北府宰相，契丹行宮都部署耶律義先惕隱。釋役徒限年者。

二十二年春正月乙巳，如混同江。二月丙子，回鶻阿薩蘭為鄰國所侵，遣使求援。庚辰，如春水。三月癸亥，李諒祚以賜詔許降，遣使來謝。丙寅，如黑水濼。

夏四月戊子，獵鶴澱。

五月壬寅，詔內地州縣植果。

六月壬申，駐蹕胡呂山。癸未，高麗遣使來貢。

秋七月己酉，阻卜大王屯禿古斯率諸部長獻馬、駝。庚申，如黑嶺。

閏月庚午，烏古來貢。癸巳，長春州置錢帛司。

九月壬辰，夏國李諒祚遣使進降表。甲午，遣南面林牙高家奴等奉詔撫諭。

冬十月丙申朔，日有食之。

十一月辛卯，詔諸職事官以禮受代及以罪去者置籍，歲申樞密院。

十二月丙申朔，詔回鶻部副使以契丹人充。庚子，應聖節，曲赦徒以下罪。壬子，詔大臣日：「朕與宋主約為兄弟，歡好歲久，欲見其繪像，可諭來使。」

二十三年春正月乙巳，如混同江。癸酉，獵雙子澱。戊子，夏國遣使貢方物。壬辰，如春水。甲午，獵盤直坡。

三月丁亥，幸皇太弟重元帳。

夏四月癸卯，高麗遣使來貢。癸丑，獵合只忽裏。

五月己巳，李諒祚乞進馬、駝，詔歲貢之。庚寅，駐蹕永安山。壬辰，夏國遣使來貢。

六月丙申，如慶州。己亥，謁慶陵。壬寅，高麗王徽請官其子，詔加檢校太尉。辛亥，吐蕃遣使來貢。

秋七月己巳，夏國李諒祚遣使來求婚。甲戌，如秋山。己卯，詔八房族巾幘。

九月庚寅，獵，遇三虎，縱火獲之。

冬十月丁酉，駐蹕中京。戊戌，幸新建秘書監。辛丑，有事於祖廟。癸丑，以開泰寺鑄銀佛像，曲赦在京囚。丙辰，李諒祚遣使進誓表。

十一月乙丑，阻卜部長來貢。壬申，帝率群臣上皇太后尊號日仁慈聖善欽孝廣德安靜貞純懿和寬厚崇覺儀天皇太后，大赦。內外官進級有差。癸未，錄囚。甲申，群臣上皇帝尊號日欽天奉道祐世興歷武定文成聖神仁孝皇帝，冊皇后蕭氏曰貞懿慈和文惠孝敬廣愛崇聖皇后。

十二月丙申，如中會川。

二十四年春正月癸亥，如混同江。戊辰，朝皇太后。辛巳，宋遣使來賀，饋馴象。

二月己丑朔，召宋使釣魚、賦詩。癸巳，如長春河。甲寅，夏國遣使來賀。

三月癸亥，皇太弟重元生子，曲赦行在及長春、鎮北二州徒以下罪。

夏五月，駐蹕南崖。

秋七月壬午，如秋山。次雨崖之北峪，不豫。

八月丁亥，疾大漸，召燕趙國王洪基，諭以治國之要。戊子，大赦，縱五坊鷹鶻，焚鉤魚之具。己丑，帝崩於行宮，年四十。遺詔燕趙國王洪基嗣位。清寧元年十月庚子，上尊謚為神聖孝章皇帝，廟號興宗。

贊曰：興宗即位年十有六矣，不能先尊母後而尊其，以致臨朝專政，賊殺不辜，又不能以禮幾諫，使齊天死於斌逆，有虧王者之孝，惜哉！若夫大行在殯，飲酒博鞠，疊見簡書。及其謁遺像而哀慟，受宋吊而衰絰，所為若出二人。何為其然歟？至於感富弼之言而申南宋之好，許諒祚之盟而罷西夏之兵，邊鄙不聳，政治內修，親策進士，大修條制，下至士庶，得陳便宜，則求治之志切矣，於時左右大臣，曾不聞一賢之進，一事之諫，欲庶幾古帝王之風，其可得乎？雖然，聖宗而下，可謂賢君矣。
