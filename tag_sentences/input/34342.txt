張穆，字石洲，平定州人。道光中，優貢生。善屬文。歙縣程恩澤見之，驚曰：「東京崔、蔡之匹也！」通訓詁、天算、輿地之學。著蒙古游牧記，用史志體，韻士要略用編年體，論者謂二書足相埒。又以魏書地形志分並建革，一以天平、元象、興和、武定為限，純乎東魏之志。其雍、秦諸州地入西魏者，遂手兌失踳駮不可讀。乃更事排纂，書未成，其友何秋濤為補輯之。又著顧炎武、閻若璩年譜，齋詩、文集。
