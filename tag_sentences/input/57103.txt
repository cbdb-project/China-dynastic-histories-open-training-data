文蔚，費莫氏，滿洲正藍旗人。嘉慶二年進士，授翰林院檢討。累擢至兵部、工部侍郎，兼副都統、內務府大臣。方其駐長谿嶺也，聞諸路軍皆不利，欲移營走。敵雜難民潰兵猝至，焚毀營帳，乃奔曹娥江，收集潰兵，退保紹興。欲渡錢塘江，為劉韻珂所阻。尋以定海報捷，加頭品頂戴。軍事竣，追論失機，褫職下獄。逾年，釋出，予三等侍衛，充古城領隊大臣，復褫職。咸豐初，歷喀喇沙爾、哈密辦事大臣，駐藏大臣，奉天府尹。五年，卒。
