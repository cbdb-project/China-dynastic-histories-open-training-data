<div class="doc" markupfullname="false" markuppartialname="false" markupnianhao="false" markupofficaltitle="false" markupplacename="false" filename="c111f67d-ebbe-4698-a307-8f4a5e5878dd" tag="{&quot;info&quot;:{&quot;color&quot;:&quot;#333399&quot;,&quot;buttonName&quot;:&quot;&amp;#(26377);&amp;#(20449);&amp;#(24687);&quot;,&quot;visible&quot;:true,&quot;status&quot;:&quot;bordered&quot;},&quot;fullName&quot;:{&quot;buttonName&quot;:&quot;&amp;#(22995);&amp;#(21517);&quot;,&quot;visible&quot;:true,&quot;color&quot;:&quot;#d9534f&quot;,&quot;status&quot;:&quot;&quot;},&quot;partialName&quot;:{&quot;buttonName&quot;:&quot;&amp;#(21029);&amp;#(21517);&quot;,&quot;visible&quot;:true,&quot;color&quot;:&quot;#f0ad4e&quot;,&quot;status&quot;:&quot;&quot;},&quot;placeName&quot;:{&quot;buttonName&quot;:&quot;&amp;#(22320);&amp;#(21517);&quot;,&quot;visible&quot;:true,&quot;color&quot;:&quot;#428bca&quot;,&quot;status&quot;:&quot;&quot;},&quot;officialTitle&quot;:{&quot;buttonName&quot;:&quot;&amp;#(23448);&amp;#(21517);&quot;,&quot;visible&quot;:true,&quot;color&quot;:&quot;#5bc0de&quot;,&quot;status&quot;:&quot;&quot;},&quot;timePeriod&quot;:{&quot;buttonName&quot;:&quot;&amp;#(26178);&amp;#(38291);&quot;,&quot;visible&quot;:true,&quot;color&quot;:&quot;green&quot;,&quot;status&quot;:&quot;&quot;},&quot;comparativeus&quot;:{&quot;buttonName&quot;:&quot;comparativus&quot;,&quot;visible&quot;:true,&quot;color&quot;:&quot;green&quot;,&quot;status&quot;:&quot;&quot;},&quot;dilaPerson&quot;:{&quot;buttonName&quot;:&quot;dilaPerson&quot;,&quot;visible&quot;:true,&quot;color&quot;:&quot;#d6616b&quot;,&quot;status&quot;:&quot;&quot;},&quot;dilaPlace&quot;:{&quot;buttonName&quot;:&quot;dilaPlace&quot;,&quot;visible&quot;:true,&quot;color&quot;:&quot;#6b6ecf&quot;,&quot;status&quot;:&quot;&quot;},&quot;koreanPerson&quot;:{&quot;buttonName&quot;:&quot;KPerson&quot;,&quot;visible&quot;:true,&quot;color&quot;:&quot;#b94a48&quot;,&quot;status&quot;:&quot;&quot;},&quot;koreanBook&quot;:{&quot;buttonName&quot;:&quot;KBook&quot;,&quot;visible&quot;:true,&quot;color&quot;:&quot;#428bca&quot;,&quot;status&quot;:&quot;&quot;},&quot;koreanPlace&quot;:{&quot;buttonName&quot;:&quot;KPlace&quot;,&quot;visible&quot;:true,&quot;color&quot;:&quot;#42ca86&quot;,&quot;status&quot;:&quot;&quot;},&quot;koreanOfficialTitle&quot;:{&quot;buttonName&quot;:&quot;KOfficialTitle&quot;,&quot;visible&quot;:true,&quot;color&quot;:&quot;#17becf&quot;,&quot;status&quot;:&quot;&quot;}}"><pre contenteditable="false" dir="ltr"><span class="markup manual unsolved info bordered" type="info" info_id="">張商英，字天覺，蜀州新津人。</span>長身偉然，姿採如峙玉。負氣俶儻，豪視一世。<span class="markup manual unsolved info bordered" type="info" info_id="">調通川主簿。</span><span class="markup manual unsolved info bordered" type="info" info_id="">渝州蠻叛，說降其酋。</span><span class="markup manual unsolved info bordered" type="info" info_id="">闢知南川縣。</span><span class="markup manual unsolved info bordered" type="info" info_id="">章惇經制夔夷，狎侮郡縣吏，無敢與共語。</span><span class="markup manual unsolved info bordered" type="info" info_id="">部使者念獨商英足抗之，檄至夔。</span><span class="markup manual unsolved info bordered" type="info" info_id="">惇詢人才，使者以商英告，即呼入同食。</span><span class="markup manual unsolved info bordered" type="info" info_id="">商英著道士服，長揖就坐。</span><span class="markup manual unsolved info bordered" type="info" info_id="">惇肆意大言，商英隨機折之，落落出其上。</span>惇大喜，延為上客。<span class="markup manual unsolved info bordered" type="info" info_id="">歸，薦諸王安石，因召對，以檢正中書禮房擢監察御史。</span><span class="markup manual unsolved info bordered" type="info" info_id=""><br /><br />臺獄失出劫盜，樞密檢詳官劉奉世駁之，詔糾察司劾治。</span><span class="markup manual unsolved info bordered" type="info" info_id="">商英奏：「此出大臣私忿，願收還主柄，使耳目之官無為近臣所脅。</span>」神宗為置不治。<span class="markup manual unsolved info bordered" type="info" info_id="">商英遂言奉世庇博州失入囚，因摭院吏徇私十二事，語侵樞臣，於是文彥博等上印求去。</span><span class="markup manual unsolved info bordered" type="info" info_id="">詔責商英監荊南稅，更十年，乃得館閣校勘、檢正刑房。</span><span class="markup manual unsolved info bordered" type="info" info_id="">商英嘗薦舒但可用，至是，但知諫院，商英以婿王溈之所業示之，但繳奏，以為事涉干請，責監赤岸鹽稅。</span><span class="markup manual unsolved info bordered" type="info" info_id=""><br /><br />哲宗初，為開封府推官，屢詣執政求進。</span><span class="markup manual unsolved info bordered" type="info" info_id="">朝廷稍更新法之不便於民者，商英上書言：「『三年無改於父之道，可謂孝矣。</span>』今先帝陵土未幹，即議變更，得為孝乎？<span class="markup manual unsolved info bordered" type="info" info_id="">」且移書蘇軾求入臺，其廋詞有「老僧欲住烏寺，呵佛罵祖」之語。</span><span class="markup manual unsolved info bordered" type="info" info_id="">呂公著聞之，不悅。</span><span class="markup manual unsolved info bordered" type="info" info_id="">出提點河東刑獄，連使河北、江西、淮南。</span><span class="markup manual unsolved info bordered" type="info" info_id=""><br /><br />哲宗親政，召為右正言、左司諫。</span><span class="markup manual unsolved info bordered" type="info" info_id="">商英積憾元祐大臣不用己，極力攻之，上疏曰：「先帝盛德大業，跨絕今古，而司馬光、呂公著、劉摯、呂大防援引朋儔，敢行譏議。</span><span class="markup manual unsolved info bordered" type="info" info_id="">凡詳定局之所建明，中書之所勘當，戶部之所行遣，百官之所論列，詞臣之所作命，無非指擿抉揚，鄙薄嗤笑，翦除陛下羽翼於內，擊逐股肱於外，天下之勢，岌岌殆矣。</span><span class="markup manual unsolved info bordered" type="info" info_id="">今天青日明，誅賞未正，願下禁省檢索前後章牘，付臣等看詳，簽揭以上，陛下與大臣斟酌而可否焉。</span><span class="markup manual unsolved info bordered" type="info" info_id="">」遂論內侍陳衍以搖宣仁，至比之呂、武；乞追奪光、公著贈謚，僕碑毀塚；言文彥博背負國恩，及蘇軾、范祖禹、孫升、韓川諸人，皆相繼受譴。</span><span class="markup manual unsolved info bordered" type="info" info_id="">又言：「願陛下無忘元祐時，章惇無忘汝州時，安燾無忘許昌時，李清臣、曾布無忘河陽時。</span>」其觀望捭闔，以險語激怒當世，概類此。<span class="markup manual unsolved info bordered" type="info" info_id=""><br /><br />惇、燾交惡，商英欲助惇，求所以傾燾者。</span><span class="markup manual unsolved info bordered" type="info" info_id="">陽翟民蓋氏養子漸，先為祖母所逐，以家資屬其女，經元豐訴理不得直。</span><span class="markup manual unsolved info bordered" type="info" info_id="">商英論其冤，導漸使遮執政，及詣御史府訐燾姻家與蓋女為道地。</span><span class="markup manual unsolved info bordered" type="info" info_id="">哲宗不直商英，徙左司員外郎。</span><span class="markup manual unsolved info bordered" type="info" info_id="">既，與漸交關事皆露，責監江寧酒。</span><span class="markup manual unsolved info bordered" type="info" info_id="">起知洪州，為江、淮發運副使，入權工部侍郎，遷中書舍人。</span><span class="markup manual unsolved info bordered" type="info" info_id="">謝表歷詆元祐諸賢，眾益畏其口。</span><span class="markup manual unsolved info bordered" type="info" info_id="">徽宗出為河北都轉運使，降知隨州。</span><span class="markup manual unsolved info bordered" type="info" info_id=""><br /><br />崇寧初，為吏部、刑部侍郎，翰林學士。</span><span class="markup manual unsolved info bordered" type="info" info_id="">蔡京拜相，商英雅與之善，適當制，過為褒美。</span><span class="markup manual unsolved info bordered" type="info" info_id="">尋拜尚書右丞，轉左丞。</span><span class="markup manual unsolved info bordered" type="info" info_id="">復與京議政不合，數詆京「身為輔相，志在逢君。</span><span class="markup manual unsolved info bordered" type="info" info_id="">」御史以為非所宜言，且取商英所作《元祐嘉禾頌》及《司馬光祭文》，斥其反復。</span><span class="markup manual unsolved info bordered" type="info" info_id="">罷知亳州，入元祐黨籍。</span><span class="markup manual unsolved info bordered" type="info" info_id=""><br /><br />京罷相，削籍知鄂州。</span><span class="markup manual unsolved info bordered" type="info" info_id="">京復相，以散官安置歸、峽兩州。</span><span class="markup manual unsolved info bordered" type="info" info_id="">大觀四年，京再逐，起知杭州。</span><span class="markup manual unsolved info bordered" type="info" info_id="">過闕賜對，奏曰：「神宗修建法度，務以去大害、興大利，今誠一一舉行，則盡紹述之美。</span>法若有弊，不可不變，但不失其意足矣。<span class="markup manual unsolved info bordered" type="info" info_id="">」留為資政殿學士、中太一宮使。</span><span class="markup manual unsolved info bordered" type="info" info_id="">頃之，除中書侍郎，遂拜尚書右僕射。</span><span class="markup manual unsolved info bordered" type="info" info_id="">京久盜國柄，中外怨疾，見商英能立同異，更稱為賢，徽宗因人望相之。</span>時久旱，彗星中天，是夕，彗不見，明日，雨。<span class="markup manual unsolved info bordered" type="info" info_id="">徽宗喜，大書「商霖」二字賜之。</span><span class="markup manual unsolved info bordered" type="info" info_id=""><br /><br />商英為政持平，謂京雖明紹述，但藉以劫制人主，禁錮士大夫爾。</span><span class="markup manual unsolved info bordered" type="info" info_id="">於是大革弊事，改當十錢以平泉貨，復轉般倉以罷直達，行鈔法以通商旅，蠲橫斂以寬民力。</span>勸徽宗節華侈，息土木，抑僥幸。<span class="markup manual unsolved info bordered" type="info" info_id="">帝頗嚴憚之，嘗葺升平樓，戒主者遇張丞相導騎至，必匿匠樓下，過則如初。</span><span class="markup manual unsolved info bordered" type="info" info_id="">楊戩除節度使，商英曰：「祖宗之法，內侍無至團練使。</span>有勛勞當陟，則別立昭宣、宣政諸使以寵之，未聞建旄鉞也。」訖持不下，論者益稱之。<span class="markup manual unsolved info bordered" type="info" info_id=""><br /><br />然意廣才疏，凡所當為，先於公坐誦言，故不便者得預為計。</span><span class="markup manual unsolved info bordered" type="info" info_id="">何執中、鄭居中日夜釀織其短，先使言者論其門下客唐庚，竄之惠州。</span><span class="markup manual unsolved info bordered" type="info" info_id="">有郭天信者，以方技隸太史，徽宗潛邸時，嘗言當履天位，自是稍眷寵之。</span><span class="markup manual unsolved info bordered" type="info" info_id="">商英因僧德洪、客彭幾與語言往來，事覺，鞫於開封府。</span><span class="markup manual unsolved info bordered" type="info" info_id="">御史中丞張克公疏擊之，以觀文殿大學士知河南府，旋貶崇信軍節度副使，衡州安置。</span><span class="markup manual unsolved info bordered" type="info" info_id="">天信亦斥死。</span>京遂復用。<span class="markup manual unsolved info bordered" type="info" info_id=""><br /><br />未幾，太學諸生誦商英之冤，京懼，乃乞令自便。</span><span class="markup manual unsolved info bordered" type="info" info_id="">繼復還故官職。</span><span class="markup manual unsolved info bordered" type="info" info_id="">宣和三年卒，年七十九。</span><span class="markup manual unsolved info bordered" type="info" info_id="">贈少保。</span><span class="markup manual unsolved info bordered" type="info" info_id=""><br /><br />商英作相，適承蔡京之後，小變其政，譬饑者易為食，故蒙忠直之名。</span><span class="markup manual unsolved info bordered" type="info" info_id="">靖康褒表司馬光、范仲淹，而商英亦贈太保。</span><span class="markup manual unsolved info bordered" type="info" info_id="">紹興中，又賜謚文忠，天下皆不謂然。</span><span class="markup manual unsolved info bordered" type="info" info_id="">兄唐英。</span></pre></div>